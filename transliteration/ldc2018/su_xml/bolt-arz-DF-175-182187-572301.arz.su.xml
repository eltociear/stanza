<?xml version="1.0" encoding="UTF-8"?>
<multipost id="bolt-arz-DF-175-182187-572301" language="Arabic">
<post id="bolt-arz-DF-175-182187-572301_p1">
<su id="bolt-arz-DF-175-182187-572301_p1_su1">
بالبلدى كده:
</su>
<su id="bolt-arz-DF-175-182187-572301_p1_su2">
هو ليه كل اللى بيدخلوا الإسلام بنات ؟
</su>
<su id="bolt-arz-DF-175-182187-572301_p1_su3">
ده سؤال بيتسأل كتير جداً سواء على الفيس بوك أو خارجه..
</su>
<su id="bolt-arz-DF-175-182187-572301_p1_su4">
والغريب الكئيب المريب الرهيب إن اللى بيسال السؤال ده أغلبهم مسلمين !!!
</su>
<su id="bolt-arz-DF-175-182187-572301_p1_su5">
وكمان مسيحيين بيسألوا نفس السؤال !!
</su>
<su id="bolt-arz-DF-175-182187-572301_p1_su6">
وبصراحة مكذبش عليكم اللى بيسال السؤال ده مبستريحلهوش
</su>
<su id="bolt-arz-DF-175-182187-572301_p1_su7">
لإنه سؤال يدل على جهل متعمد.. أو هدفه التشكيك فى إسلام الأخوات..
</su>
<su id="bolt-arz-DF-175-182187-572301_p1_su8">
وبيدعوا إن الموضوع وراه إثارة فتنة..أو فعلاً مش عارف.....ما علينا !!
</su>
<su id="bolt-arz-DF-175-182187-572301_p1_su9">
ببساطة !! لازم نوضح الفرق بين (( الدخول فى الإسلام)) وبين ((إشهار الإسلام))..
</su>
<su id="bolt-arz-DF-175-182187-572301_p1_su10">
الدخول فى الإسلام شرعاً: ان الفرد ينطق الشهادتين..
</su>
<su id="bolt-arz-DF-175-182187-572301_p1_su11">
طيب ينفع الواحد يدخل فى الإسلام وينطق الشهادتين..
</su>
<su id="bolt-arz-DF-175-182187-572301_p1_su12">
لكن لا يعلنها أمام الناس ويخفى إسلامه؟
</su>
<su id="bolt-arz-DF-175-182187-572301_p1_su13">
أيوة طبعاً ينفع وتمام التمام.
</su>
<su id="bolt-arz-DF-175-182187-572301_p1_su14">
طيب يعنى أيه ((إشهار الإسلام)) ؟!
</su>
<su id="bolt-arz-DF-175-182187-572301_p1_su15">
زى ما حضرتك بتشوف كده فى الفيديوهات,,
</su>
<su id="bolt-arz-DF-175-182187-572301_p1_su16">
بيطلع شخص معاه (وثيقة إشهار) بتكون من الأزهر..
</su>
<su id="bolt-arz-DF-175-182187-572301_p1_su17">
طيب وثيقة الإشهار اللى جابها من الأزهر دى هتفيده فى أيه ؟!
</su>
<su id="bolt-arz-DF-175-182187-572301_p1_su18">
دى هتفيده علشان مثلاً يغير إسمه فى البطاقة ويبقى دخل فى الإسلام شرعاً وقانوناً.
</su>
<su id="bolt-arz-DF-175-182187-572301_p1_su19">
طيب يا عم متزعلش نصحح السؤال..
</su>
<su id="bolt-arz-DF-175-182187-572301_p1_su20">
ليه كل اللى بيشهروا إسلامهم بنات ؟!!!
</su>
<su id="bolt-arz-DF-175-182187-572301_p1_su21">
برضه ببساطة!! طبعاً أنت عارف ان السن القانونى لإشهار الإسلام لازم يكون( 18 سنه على الأقل)..جميل جداً
</su>
<su id="bolt-arz-DF-175-182187-572301_p1_su22">
ولو تلاحظ إن ده سن الزواج فى مصر لمعظم البنات.
</su>
<su id="bolt-arz-DF-175-182187-572301_p1_su23">
طيب لما البنت تكون مسيحية..وتدخل فى الإسلام.. ينفع تتزوج من شخص مسيحى؟
</su>
<su id="bolt-arz-DF-175-182187-572301_p1_su24">
أكيد لأ لإن ده حرام شرعاً بنص القران الكريم..
</su>
<su id="bolt-arz-DF-175-182187-572301_p1_su25">
ولو مسلمة تزوجت من مسيحى هيبقى زنا.
</su>
<su id="bolt-arz-DF-175-182187-572301_p1_su26">
طيب أعرنى انتباهك بقى وركز معايا !!
</su>
<su id="bolt-arz-DF-175-182187-572301_p1_su27">
لنفرض ان فى بنت مسيحية..وأعتنقت الإسلام..
</su>
<su id="bolt-arz-DF-175-182187-572301_p1_su28">
وأخفت إسلامها وعايشة فى وسط أهلها تمام التمام..
</su>
<su id="bolt-arz-DF-175-182187-572301_p1_su29">
وفاجئة !! جالها عريس..
</su>
<su id="bolt-arz-DF-175-182187-572301_p1_su30">
هترفضة علشان هى بقت مسلمة ومينفعش تتزوج مسيحى...
</su>
<su id="bolt-arz-DF-175-182187-572301_p1_su31">
جالها عريس تانى..
</su>
<su id="bolt-arz-DF-175-182187-572301_p1_su32">
هترفضة برضة عادى..
</su>
<su id="bolt-arz-DF-175-182187-572301_p1_su33">
طيب لغاية أمتى ؟!!!!!
</su>
<su id="bolt-arz-DF-175-182187-572301_p1_su34">
تفتكر لما بنت مصرية تقعد ترفض فى كل عريس يتقدم لها !! هيكون أيه موقف أهلها منها يا ترى؟!!
</su>
<su id="bolt-arz-DF-175-182187-572301_p1_su35">
هيطعنوا فى شرفها أو هيغصبوها على الزواج لإنها بترفض بدون مبرر.
</su>
<su id="bolt-arz-DF-175-182187-572301_p1_su36">
يلا أنا طرحت عليك المشكلة..حلها بقى أنت يا اللى كنت بتسأل ليه كل اللى بيشهروا إسلامهم بنات !!
</su>
<su id="bolt-arz-DF-175-182187-572301_p1_su37">
فين الحل بتاعك ؟
</su>
<su id="bolt-arz-DF-175-182187-572301_p1_su38">
انا لسه منتظر !
</su>
<su id="bolt-arz-DF-175-182187-572301_p1_su39">
طيب أنا عندى مشوار بعد بكرة..
</su>
<su id="bolt-arz-DF-175-182187-572301_p1_su40">
ولو فضلت منتظرك هتضيع عليا المشوار.
</su>
<su id="bolt-arz-DF-175-182187-572301_p1_su41">
خلينى أقولك أنا الحل بقى...
</su>
<su id="bolt-arz-DF-175-182187-572301_p1_su42">
الحل هنخرجه من السؤال اللى كنت بتسأله
</su>
<su id="bolt-arz-DF-175-182187-572301_p1_su43">
( ليه كل اللى بيشهروا إسلامهم بنات ؟! )
</su>
<su id="bolt-arz-DF-175-182187-572301_p1_su44">
لإن البنات المسيحيات لما بيدخلن الإسلام مش هينفع يتزوجن من مسيحى..
</su>
<su id="bolt-arz-DF-175-182187-572301_p1_su45">
فلازم طبعاً يشهرن إسلامهن فوراً فى الأزهر
</su>
<su id="bolt-arz-DF-175-182187-572301_p1_su46">
ويكون معاهم وثيقة رسمية معترف بها إنها مسلمة
</su>
<su id="bolt-arz-DF-175-182187-572301_p1_su47">
ولا يحل لها الزواج من مسيحى....
</su>
<su id="bolt-arz-DF-175-182187-572301_p1_su48">
ها وصلتك الإجابة ولا لسه ؟
</su>
<su id="bolt-arz-DF-175-182187-572301_p1_su49">
بالله عليك بقى أيهما أفضل:
</su>
<su id="bolt-arz-DF-175-182187-572301_p1_su50">
تشهر إسلامها وتحافظ على نفسها ودينها ومتبقاش زانية ؟!
</su>
<su id="bolt-arz-DF-175-182187-572301_p1_su51">
ولا تكتم إسلامها وتتزوج من مسيحى ومتحافظش على دينها وتبقى زانية؟!
</su>
<su id="bolt-arz-DF-175-182187-572301_p1_su52">
انا عارف بيدور فى جمجمتك سؤال:
</su>
<su id="bolt-arz-DF-175-182187-572301_p1_su53">
طيب ولزمته أيه تتصور فيديو وينزل على النت؟!
</su>
<su id="bolt-arz-DF-175-182187-572301_p1_su54">
بالمناسبة تم تصوير الفيديوهات بعد قصة (الأخت كاميليا شحاتة)
</su>
<su id="bolt-arz-DF-175-182187-572301_p1_su55">
وأتعلمنا الدرس كويس من ساعتها..
</su>
<su id="bolt-arz-DF-175-182187-572301_p1_su56">
لإن لو كانت الاخت كاميليا أتصورت فيديو فى البداية..مكنش الموضوع بقى كده.
</su>
<su id="bolt-arz-DF-175-182187-572301_p1_su57">
المهم !!
</su>
<su id="bolt-arz-DF-175-182187-572301_p1_su58">
أى بنت مسيحية بتعتنق الإسلام وبتروح تشهر إسلامها أكيد هتترك منزلها..
</su>
<su id="bolt-arz-DF-175-182187-572301_p1_su59">
ولما بنت تترك منزلها ؟! هيقولوا عليها((مخطوفة))
</su>
<su id="bolt-arz-DF-175-182187-572301_p1_su60">
وفعلاً أهلها بيقدموا بلاغ إنها مخطوفة..
</su>
<su id="bolt-arz-DF-175-182187-572301_p1_su61">
ولما بينزل الفيديو على الإنترنت لأى بنت أشهرت إسلامها بيدحض تماماً فكرة إن البنت تكون مخطوفة..
</su>
<su id="bolt-arz-DF-175-182187-572301_p1_su62">
وبيكون ده دليل ضد أهلها إن البنت مش مخطوفة..
</su>
<su id="bolt-arz-DF-175-182187-572301_p1_su63">
والبنت فى سن قانونى (18 سنه على الأقل)
</su>
<su id="bolt-arz-DF-175-182187-572301_p1_su64">
وأشهرت إسلامها والموضوع بينتهى...
</su>
<su id="bolt-arz-DF-175-182187-572301_p1_su65">
فهمت يا مولانا ولا لسه؟!
</su>
<su id="bolt-arz-DF-175-182187-572301_p1_su66">
طيب ليه مش بنشوف شباب بيشهروا إسلامهم بنفس عدد البنات ؟!
</su>
<su id="bolt-arz-DF-175-182187-572301_p1_su67">
أولاً يا أبو الشباب..لو أى شاب مسيحى و اعتنق الإسلام..
</su>
<su id="bolt-arz-DF-175-182187-572301_p1_su68">
ينفع يخفى إسلامه زى ما قولنا سابقاً..
</su>
<su id="bolt-arz-DF-175-182187-572301_p1_su69">
ويعيش فى وسط أهله عادى جداً.
</su>
<su id="bolt-arz-DF-175-182187-572301_p1_su70">
طيب لو أهل الشاب المسيحى عرضوا عليه الزواج من بنت مسيحية ؟
</su>
<su id="bolt-arz-DF-175-182187-572301_p1_su71">
هل يرفضها؟!
</su>
<su id="bolt-arz-DF-175-182187-572301_p1_su72">
لا ميرفضهاش لإنه حلال شرعاً ان الشاب المسلمي تزوج من بنت مسيحية...
</su>
<su id="bolt-arz-DF-175-182187-572301_p1_su73">
وهنا بقى الفرق بين اعتناق البنت للاسلام وإعتناق الشاب للإسلام...
</su>
<su id="bolt-arz-DF-175-182187-572301_p1_su74">
إن البنت المسلمة مينفعش تتزوج من مسيحى..لكن ينفع الشاب المسلم يتزوج من بنت مسيحية.
</su>
<su id="bolt-arz-DF-175-182187-572301_p1_su75">
وبكده يبقى الشاب مش محتاج لإشهار إسلامه..
</su>
<su id="bolt-arz-DF-175-182187-572301_p1_su76">
ولا محتاج انه يترك بيت اهله..
</su>
<su id="bolt-arz-DF-175-182187-572301_p1_su77">
ولا هيبقى زانى لو تزوج من مسيحية...
</su>
<su id="bolt-arz-DF-175-182187-572301_p1_su78">
عرفت بقى ليه مفيش شباب على الساحة بيشهروا إسلامهم؟!
</su>
<su id="bolt-arz-DF-175-182187-572301_p1_su79">
طيب ليه الشباب لما بيدخلوا فى الإسلام مش بيتصوروا فيديو؟!
</su>
<su id="bolt-arz-DF-175-182187-572301_p1_su80">
ما إحنا لسه قايلين
</su>
<su id="bolt-arz-DF-175-182187-572301_p1_su81">
لإنهم مش محتاجين لإشهار إسلامهم بنفس مقدار حاجة البنت لإشهار إسلامها.
</su>
<su id="bolt-arz-DF-175-182187-572301_p1_su82">
وكمان قولنا انه هيبقى قاعد فى وسط اهله ويتزوج من مسيحية كمان..
</su>
<su id="bolt-arz-DF-175-182187-572301_p1_su83">
وحتى لو تغيب عن منزله..أهله هيعملوا محضر أيه؟  محضر (خطف) ؟
</su>
<su id="bolt-arz-DF-175-182187-572301_p1_su84">
هو فى شباب بتتخطف؟!
</su>
<su id="bolt-arz-DF-175-182187-572301_p1_su85">
أعتقد الإجابة وصلتك.
</su>
<su id="bolt-arz-DF-175-182187-572301_p1_su86">
طيب النصارى بيقولوا إن البنات بيدخلوا فى الإسلام علشان بيكونوا فى علاقة حب مع شباب مسلمين ؟!
</su>
<su id="bolt-arz-DF-175-182187-572301_p1_su87">
وجالك قلب ونفس تقول كده؟!
</su>
<su id="bolt-arz-DF-175-182187-572301_p1_su88">
بقى كل العدد ده من البنات بيدخلن الإسلام علشان يتزوجن من شباب مسلم؟!
</su>
<su id="bolt-arz-DF-175-182187-572301_p1_su89">
ليه هى المسيحية مفيهاش رجالة ولا أيه يا كابتن ؟!
</su>
<su id="bolt-arz-DF-175-182187-572301_p1_su90">
الله يرحمك يا رجولة
</su>
<su id="bolt-arz-DF-175-182187-572301_p1_su91">
خلاص انعدمت الرجولة وسط شباب النصارى علشان البنات يروحوا يدوروا عليها فى شباب المسلمين؟!
</su>
<su id="bolt-arz-DF-175-182187-572301_p1_su92">
عيب لما تقول كده يا جنتل..مش كده ولا أيه؟!
</su>
<su id="bolt-arz-DF-175-182187-572301_p1_su93">
وبعدين بقى لما كل البنات دى بيدخلن فى الإسلام علشان علاقات حب وكلام من ده..
</su>
<su id="bolt-arz-DF-175-182187-572301_p1_su94">
يبقى أنت كده بتشكك وبتعيب فى أبوك وامك..
</su>
<su id="bolt-arz-DF-175-182187-572301_p1_su95">
لإن أبوك وأمك معرفوش يربوا أختك النصرانية اللى بتدخل فى الإسلام..
</su>
<su id="bolt-arz-DF-175-182187-572301_p1_su96">
اما أبهات وأمهات آخر زمن صحيح..
</su>
<su id="bolt-arz-DF-175-182187-572301_p1_su97">
بقوا مش عارفين تربوا بناتكم لدرجة انهم قربوا كلهم يدخلن فى الإسلام ؟!
</su>
<su id="bolt-arz-DF-175-182187-572301_p1_su98">
يا عيب الشوم !!!
</su>
<su id="bolt-arz-DF-175-182187-572301_p1_su99">
طيب معلش بقى ليه البنت بتكون لابسه نقاب..ولما بتتصور بتكشف وشها امام الناس؟!
</su>
<su id="bolt-arz-DF-175-182187-572301_p1_su100">
سؤال جميل بس ملهوش معنى بصراحة..
</su>
<su id="bolt-arz-DF-175-182187-572301_p1_su101">
لإن ده بيكون بداية إرتداء البنت للنقاب..
</su>
<su id="bolt-arz-DF-175-182187-572301_p1_su102">
يعنى بعد ما بتتصور الفيديو..بترتدى النقاب ومش بتكشف وشها تانى..
</su>
<su id="bolt-arz-DF-175-182187-572301_p1_su103">
وصلتك المعلومة ولا لسه شوية؟!
</su>
<su id="bolt-arz-DF-175-182187-572301_p1_su104">
وبعدين بالله عليك يعنى لو البنت اتصورت ونزل لها فيديو وهى لابسه النقاب..هتقدر تعرف منين ان البنت دى هى اللى صورتها فى وثيقة الإشهار اللى أخدتها من الازهر؟!
</su>
<su id="bolt-arz-DF-175-182187-572301_p1_su105">
وبسهولة أهل البنت هيقولوا اللى ظهرت بالنقاب دى مش بنتنا..ويبقى كده الفيديو ملهوش لزمة !
</su>
<su id="bolt-arz-DF-175-182187-572301_p1_su106">
وده معناه إن الإسلام هينتشر بكثرة على ظهر الأرض..
</su>
<su id="bolt-arz-DF-175-182187-572301_p1_su107">
طيب إزاى يا ترى؟!
</su>
<su id="bolt-arz-DF-175-182187-572301_p1_su108">
طيب إزاى الإسلام هينتشر بالكثرة دى على ظهر الأرض والنصارى بيتكاثروا؟
</su>
<su id="bolt-arz-DF-175-182187-572301_p1_su109">
إما ان النصارى يدخلوا فى دين الله أفواجا..
</su>
<su id="bolt-arz-DF-175-182187-572301_p1_su110">
أو إن النصارى لا يتكاثروا..
</su>
<su id="bolt-arz-DF-175-182187-572301_p1_su111">
أو الأتنين مع بعض: يدخلوا فى دين الله أفواجا..ولا يتكاثروا.
</su>
<su id="bolt-arz-DF-175-182187-572301_p1_su112">
طيب يدخلوا فى دين الله أفواجا وعرفناها..
</su>
<su id="bolt-arz-DF-175-182187-572301_p1_su113">
إزاى بقى النصارى مش هيتكاثروا؟!
</su>
<su id="bolt-arz-DF-175-182187-572301_p1_su114">
طيب بص يا سيدى..التكاثر محتاج ( رجل) و(أمرأة)
</su>
<su id="bolt-arz-DF-175-182187-572301_p1_su115">
جديدة المعلومة دى عليك صح؟!
</su>
<su id="bolt-arz-DF-175-182187-572301_p1_su116">
طيب لو موجود عدد نساء كثير..ويوجد عدد رجال قليل...هل يمكن التكاثر وبكثرة؟
</su>
<su id="bolt-arz-DF-175-182187-572301_p1_su117">
اه ينفع طبعاً وبمنتهى السهولة..
</su>
<su id="bolt-arz-DF-175-182187-572301_p1_su118">
طيب تعالى نعكس الوضع بقى
</su>
<su id="bolt-arz-DF-175-182187-572301_p1_su119">
لو عدد الرجال كثير.. وعدد النساء قليل.. هل يمكن التكاثر بكثرة؟!
</su>
<su id="bolt-arz-DF-175-182187-572301_p1_su120">
لا طبعاً مش هينفع التكاثر بكثرة
</su>
<su id="bolt-arz-DF-175-182187-572301_p1_su121">
لإن عدد النساء أقل بكثير من عدد الرجال.
</su>
<su id="bolt-arz-DF-175-182187-572301_p1_su122">
يبقى لما النساء بيدخلن فى الإسلام أكثر من الرجال يرجع إلى أمرين:
</su>
<su id="bolt-arz-DF-175-182187-572301_p1_su123">
الاول: وهو ان عامة عدد النساء يفوق عدد الرجال على مستوى العالم بأضعاف مضاعفة.
</su>
<su id="bolt-arz-DF-175-182187-572301_p1_su124">
والثانى: لكى يقل عدد التكاثر بين النصارى..
</su>
<su id="bolt-arz-DF-175-182187-572301_p1_su125">
وينتشر الإسلام على ظهر الأرض كما أخبرنا رسولنا الكريم عليه الصلاة والسلام..
</su>
<su id="bolt-arz-DF-175-182187-572301_p1_su126">
وبالمناسبة فى شباب كتير دخلوا فى الإسلام وإلى الآن شمامسة ويمارسون مهام التدريس فى الكنيسة ويحضرون القدسات بانتظام..
</su>
<su id="bolt-arz-DF-175-182187-572301_p1_su127">
ومنهم من أعلن إسلامه وله فيديوهات مقل (الشماس أشرف قسطندى) (والشماس عماد المهدى) و(الشماس فوزى السعيد)
</su>
<su id="bolt-arz-DF-175-182187-572301_p1_su128">
وهناك أسر مسيحية مكونة من أب وأم وطفل أو طفلين..واعتنقوا الإسلام.
</su>
<su id="bolt-arz-DF-175-182187-572301_p1_su129">
.فما الحاجة لإشهار إسلامهم وتصويرهم بالفيديو إذا كانوا مستقرين فى حياتهم وظروفهم مش هتضطرهم لإرتكاب مخالفات شرعية مثل الزنا وخلافة؟!
</su>
<su id="bolt-arz-DF-175-182187-572301_p1_su130">
رسالة أخيرة:
</su>
<su id="bolt-arz-DF-175-182187-572301_p1_su131">
كتير حلو يا مسلم لما تخاف على وطنك من الفتنة وتحب الإستقرار لبلدك..
</su>
<su id="bolt-arz-DF-175-182187-572301_p1_su132">
لكن وحش أوى يا مسلم لما تحاول ترضى غيرك على حساب عقيدتك..
</su>
<su id="bolt-arz-DF-175-182187-572301_p1_su133">
عقيدتك يا مسلم دى المفروض تكون أغلى شىء فى حياتك..
</su>
<su id="bolt-arz-DF-175-182187-572301_p1_su134">
حب عقيدتك..حافظ عليها..
</su>
<su id="bolt-arz-DF-175-182187-572301_p1_su135">
تعايش مع الآخرين فى سلام لكن مش على حساب عقيدتك
</su>
<su id="bolt-arz-DF-175-182187-572301_p1_su136">
لإن عقيدتك يا مسلم هى أساس السلام.
</su>
<su id="bolt-arz-DF-175-182187-572301_p1_su137">
متنسوش التقييم يابنات
</su>
</post>
<post id="bolt-arz-DF-175-182187-572301_p3">
<su id="bolt-arz-DF-175-182187-572301_p3_su1">
الي بيدخل الاسلام من كل جنس ولون ونوع
</su>
<su id="bolt-arz-DF-175-182187-572301_p3_su2">
ولكن في مصر تكون وصايه الكنيسه وجبروتها ظاهر على النساء اكثر
</su>
<su id="bolt-arz-DF-175-182187-572301_p3_su3">
ام الرجال من المسيحيين فهم يسلمون واذا شعروا بالمضايقه فهم غالبا قادرون على حماية انفسهم بعكس النساء
</su>
<su id="bolt-arz-DF-175-182187-572301_p3_su4">
فالرجل ببساطه يمكنه تغيير سكنه او عمله او مدينته
</su>
<su id="bolt-arz-DF-175-182187-572301_p3_su5">
وهو قادر على الدفاع عن نفسه
</su>
</post>
<post id="bolt-arz-DF-175-182187-572301_p4">
<su id="bolt-arz-DF-175-182187-572301_p4_su1">
ليه انا جوز بنت عمتى استسلم واتجوز بنت عمتى واهله بيوده وعادى جداااااا
</su>
</post>
<post id="bolt-arz-DF-175-182187-572301_p5">
<su id="bolt-arz-DF-175-182187-572301_p5_su1">
جزاكى الله كل خير
</su>
<su id="bolt-arz-DF-175-182187-572301_p5_su2">
وربنا يهدى الجميع لدين الحق
</su>
</post>
<post id="bolt-arz-DF-175-182187-572301_p6">
<su id="bolt-arz-DF-175-182187-572301_p6_su1">
بصي يا قمر الموضوع كبير
</su>
<su id="bolt-arz-DF-175-182187-572301_p6_su2">
و انا ماكدبش عليكي مش قاريته بس ردا علي العنوان
</su>
<su id="bolt-arz-DF-175-182187-572301_p6_su3">
في رجاله كمان بيدخلوا الاسلام بس الاسف حريمهم ارجل من رجاليتهم ده مختصر مفيد للكلام
</su>
</post>
<post id="bolt-arz-DF-175-182187-572301_p7">
<su id="bolt-arz-DF-175-182187-572301_p7_su1">
يوم ما الراجل الكنيسه بتعرف انه اسلم اولا بيسلم نفسه ثانيا بيطير برا البلد
</su>
</post>
<post id="bolt-arz-DF-175-182187-572301_p8">
<su id="bolt-arz-DF-175-182187-572301_p8_su1">
مين قالك كدة(أنا مقريتش الموضوع بصراحة )
</su>
<su id="bolt-arz-DF-175-182187-572301_p8_su2">
بس رد على العنوان فيه رجال كتير بيدخلوا الاسلام
</su>
<su id="bolt-arz-DF-175-182187-572301_p8_su3">
بس بيخبوا وبيخافوا يقولوا بسبب ان الكنيسة بتعمله معاهم وبتعذبهم يبقى اكرملهم انهم يخبوا أفضل...
</su>
<su id="bolt-arz-DF-175-182187-572301_p8_su4">
وفيه ناس أسلمت من سنييين
</su>
<su id="bolt-arz-DF-175-182187-572301_p8_su5">
ولحد دلؤتى محدش عرف من اهله انهم اسلموا
</su>
<su id="bolt-arz-DF-175-182187-572301_p8_su6">
والمسلمين بس اللى عارفين
</su>
</post>
<post id="bolt-arz-DF-175-182187-572301_p18">
<su id="bolt-arz-DF-175-182187-572301_p18_su1">
ما شاء الله كلام رائع وفيه اجابات لكل من لديه سؤال
</su>
<su id="bolt-arz-DF-175-182187-572301_p18_su2">
وبصراحه بالنسبه للنساء حتى المسلمات هتلاقي اكبر نسبه مشاهده للبرامج الدينيه نساء
</su>
<su id="bolt-arz-DF-175-182187-572301_p18_su3">
ولما بيكون فيه دروس او صلاه التراويح او او او او بتلاقي نسبه النساء اكبر من الرجال ربنا يهدينا جميعا
</su>
<su id="bolt-arz-DF-175-182187-572301_p18_su4">
والتقييم فوق الممتاز وبارك الله فيكى
</su>
</post>
<post id="bolt-arz-DF-175-182187-572301_p21">
<su id="bolt-arz-DF-175-182187-572301_p21_su1">
جزاكى الله خير والاخوات اللى مقرأتش الموضوع ياريت تقروا عشان تعرفوا هى بتتكلم على ايه
</su>
<su id="bolt-arz-DF-175-182187-572301_p21_su2">
بظبط هى بتتكلم عن نقطه الاشهار مش الاسلام
</su>
<su id="bolt-arz-DF-175-182187-572301_p21_su3">
دمتى بود.... تقبلى كرورى يا جميله
</su>
</post>
<post id="bolt-arz-DF-175-182187-572301_p36">
<su id="bolt-arz-DF-175-182187-572301_p36_su1">
كلامك جميل ومقنع بس معلشى عندى سؤالين
</su>
<su id="bolt-arz-DF-175-182187-572301_p36_su2">
السؤال الاول ان فى بنا ت كتير تحت سن 18 اسلمو ممكن تقوللى ازاى وهم قاصرات؟....
</su>
<su id="bolt-arz-DF-175-182187-572301_p36_su3">
السؤال التانى تعرفى كم عدد المسلمين الذين يعتنقون المسيحية؟؟................
</su>
<su id="bolt-arz-DF-175-182187-572301_p36_su4">
.االمسالة مش موضوع مسيحى او مسلم صدقينى
</su>
<su id="bolt-arz-DF-175-182187-572301_p36_su5">
المسالة ان كل واحد حر.........
</su>
<su id="bolt-arz-DF-175-182187-572301_p36_su6">
والمسالة مش دين مين صح ودين مين غلط.....وشكرا ليكى ياقمر
</su>
</post>
<post id="bolt-arz-DF-175-182187-572301_p38">
<su id="bolt-arz-DF-175-182187-572301_p38_su1">
لان الاسلام مبيشترطش انك تروحى الازهر
</su>
<su id="bolt-arz-DF-175-182187-572301_p38_su2">
مجرد نطق الشهادتين كفايه لكن ميتوثقش الا لما تكمل 18 سنه
</su>
<su id="bolt-arz-DF-175-182187-572301_p38_su3">
والمساله مش حريه لا المساله دين
</su>
<su id="bolt-arz-DF-175-182187-572301_p38_su4">
ولن ترضى عنك اليهود ولا النصارى حتى تتبع ملتهم
</su>
<su id="bolt-arz-DF-175-182187-572301_p38_su5">
هما عمرهم ماهيرضوا عنا عشان احنا مسلمين
</su>
<su id="bolt-arz-DF-175-182187-572301_p38_su6">
وشكرا على ردك ومرورك الكريم
</su>
<su id="bolt-arz-DF-175-182187-572301_p38_su7">
جزاك الله كل خير
</su>
</post>
<post id="bolt-arz-DF-175-182187-572301_p45">
<su id="bolt-arz-DF-175-182187-572301_p45_su1">
الصراحه كلام مش مقنع تعرفى ليه
</su>
<su id="bolt-arz-DF-175-182187-572301_p45_su2">
الاول انا قريت الموضوع علشان متقوليش اقريه الاول ههههههههههههههه
</su>
<su id="bolt-arz-DF-175-182187-572301_p45_su3">
طيب ممكن تجوبينى على الاسئله دى
</su>
<su id="bolt-arz-DF-175-182187-572301_p45_su4">
ليه كل البنات سنهم صغير وفى سن جواز
</su>
<su id="bolt-arz-DF-175-182187-572301_p45_su5">
مسمعناش عن واحده مسيحيه عندها خمسين سنة مثلا انفصلت عن جوزها علشان اسلمت
</su>
<su id="bolt-arz-DF-175-182187-572301_p45_su6">
لا كلهم بنات ومجرد ما تسلم تتجوز فورا المسلم اللى ساعدها طبعا علشان تشهر اسلامها
</su>
<su id="bolt-arz-DF-175-182187-572301_p45_su7">
طيب سؤال كمان
</su>
<su id="bolt-arz-DF-175-182187-572301_p45_su8">
حضرتك بتقولى الرجل المسيحى بيسلم وبيخبى لانه ممكن يتجوز مسيحيه عادى حلال عندنا فى الاسلام
</su>
<su id="bolt-arz-DF-175-182187-572301_p45_su9">
طيب السؤال هنا لما يخلف يكتب ابنه فى شهاده الميلاد مسيحى ولا مسلم ولا هيسيبه لما تفرج
</su>
<su id="bolt-arz-DF-175-182187-572301_p45_su10">
سؤال كمان اللى متجوزه من مسيحى واسلمت وهربت ايه المشكله لما تروح لصديقه مسلمه تهديها وتساعدها
</su>
<su id="bolt-arz-DF-175-182187-572301_p45_su11">
لازم رجل مسلم وفى الاخر برضه تتجوزه وهى لسه على ذمة المسيحى
</su>
<su id="bolt-arz-DF-175-182187-572301_p45_su12">
حقيقى مشكوره على النقل الجميل وتعبك
</su>
<su id="bolt-arz-DF-175-182187-572301_p45_su13">
لكن الكلام غير مقنع طبعا
</su>
<su id="bolt-arz-DF-175-182187-572301_p45_su14">
ومعروف جدااااااااا انهم معظمهم والله اعلم بقول المعظم بيسلم للهروب من حياتهم الاجتماعيه الصعبه ولغيرتهم من حريه المسلمات فى الزواج والطلاق والخلع وغيره
</su>
<su id="bolt-arz-DF-175-182187-572301_p45_su15">
والله اعلم
</su>
</post>
<post id="bolt-arz-DF-175-182187-572301_p46">
<su id="bolt-arz-DF-175-182187-572301_p46_su1">
حلو انك ذكرتي رد لبعض الشبهات التي ترمى علي اسلام الفتيات..
</su>
<su id="bolt-arz-DF-175-182187-572301_p46_su2">
بعدين التوثيق بالكاميرا زيادة تأكيد ان البنت ليست مخطوفة زي ما بيدعوا النصاري بكرة هتعرفوا قيمة التسجيلات دي
</su>
<su id="bolt-arz-DF-175-182187-572301_p46_su3">
عندما يتم التحقيق في اسلام البنات من قبل لجان دولية زي ما النصاري بيحاولوا يعملوا دلوقتي بزعم انهم مخطوفات ويتم اجبارهم علي الاسلام
</su>
</post>
</multipost>
