<multipost id="bolt-arz-DF-175-182187-574396" language="Arabic">
<post id="bolt-arz-DF-175-182187-574396_p1">
<su id="bolt-arz-DF-175-182187-574396_p1_su1">
 الســـــــــــلام عليكم
</su>
<su id="bolt-arz-DF-175-182187-574396_p1_su2">
 فكروا كده معايا...يا فتوكات ؟؟
</su>
<su id="bolt-arz-DF-175-182187-574396_p1_su3">
 مين عدو الثوره رقم 1 ؟؟
</su>
<su id="bolt-arz-DF-175-182187-574396_p1_su4">
 مين اللي اول لما المظاهرات خلصت شغل لنا الدوري علشان يفرغ الثوره من محتواها ؟
</su>
<su id="bolt-arz-DF-175-182187-574396_p1_su5">
 وترجع ريما لعادتها القديمه ونرجع نتخانق اهلي وزمالِك... والجديد.. نقتل بعض بدم بارد في بورسعيد !!
</su>
<su id="bolt-arz-DF-175-182187-574396_p1_su6">
 فكروا معايا كده.. شغلي مخك انا بفكر معاكي !
</su>
<su id="bolt-arz-DF-175-182187-574396_p1_su7">
 مين اللي خلا الامن ايام شفيق وعصام شرف مينزلش ؟؟ وايه اللي خلاه ينزل دلوقت؟؟
</su>
<su id="bolt-arz-DF-175-182187-574396_p1_su8">
 مين اللي كره الناس في رموز الثوره وايه السر ورا6 ابريل ؟؟
</su>
<su id="bolt-arz-DF-175-182187-574396_p1_su9">
 لو في حاجه صحيح ضدها ؟؟ هى فين ؟؟
</su>
<su id="bolt-arz-DF-175-182187-574396_p1_su10">
 ليه لما البنت اتسحلت والعالم كله شافها منعرفش ايه حصل ولما نائب يسب الحكومه الدنيا تقوووووووووم ومتقعدش ؟؟
</su>
<su id="bolt-arz-DF-175-182187-574396_p1_su11">
 تعرفوا ليه اسم المشير بيتصدر الاخبار في التليفزيون والصحف زي ايام المخلوع ليه ؟؟
</su>
<su id="bolt-arz-DF-175-182187-574396_p1_su12">
 حتى لو الخبر المهم ان 100 واحد امس قتلوا في سوريا الساعه 6 الصبح مكتوفي الايدي ؟؟
</su>
<su id="bolt-arz-DF-175-182187-574396_p1_su13">
 مين ؟؟
</su>
<su id="bolt-arz-DF-175-182187-574396_p1_su14">
 مين اللي كان مسؤل عن الامن في الانتخابات ؟ واللي ساب الامن للبلطجيه ينيموا الناس من المغرب بعدها ؟؟
</su>
<su id="bolt-arz-DF-175-182187-574396_p1_su15">
 مين اللي حرق قلوبنا في احداث البالون وماسبيرو وبورسعيد ؟؟ مين ؟؟
</su>
<su id="bolt-arz-DF-175-182187-574396_p1_su16">
 وليه منعرفوش ومش هنعرفه ؟؟
</su>
<su id="bolt-arz-DF-175-182187-574396_p1_su17">
 مين اللي لغى مهرجان السينما السنه دي...لظروف امنيه ؟ وعطى انطباع سيء للسياح ؟؟
</su>
<su id="bolt-arz-DF-175-182187-574396_p1_su18">
 مين اللي المفروض يأمن المناطق السياحيه ؟ سينا وشرم ؟
</su>
<su id="bolt-arz-DF-175-182187-574396_p1_su19">
 مين اللي بيوقع الشعب في الشعب ؟ سلفي وليبرالي واخوان وثوار ؟؟
</su>
<su id="bolt-arz-DF-175-182187-574396_p1_su20">
 تقدروا تقولولي فين رموز الثوره ؟؟ في السجون ؟
</su>
<su id="bolt-arz-DF-175-182187-574396_p1_su21">
 طيب تقدروا تقولولي لو جمال وعلاء اتحاكموا في اسوء الظروف ممكن ياخدوا سنتين ليه ؟
</su>
<su id="bolt-arz-DF-175-182187-574396_p1_su22">
 لو عندكوا اجابه.. متبخلوش عليا بيها !
</su>
</post>
<post id="bolt-arz-DF-175-182187-574396_p4">
<su id="bolt-arz-DF-175-182187-574396_p4_su1">
 عدو الثورة الاول هو اللى متخيل انه عايش فى مؤامرة والكل بيكرهوا
</su>
<su id="bolt-arz-DF-175-182187-574396_p4_su2">
 واللى صوته عالى بمناسبة ومن غير مناسبة واللى موش بيسيب الميادين
</su>
<su id="bolt-arz-DF-175-182187-574396_p4_su3">
 واللى عمال على بطال اشتباكات مع اى سلطة
</su>
<su id="bolt-arz-DF-175-182187-574396_p4_su4">
 واللى بيخون واللى انقلب على شركاء الثورة واتهمهم بحب الكرسى واتهم الجيش بأنه
</su>
<su id="bolt-arz-DF-175-182187-574396_p4_su5">
 جيش مبارك واللى موش عاجبوا حاجة وهو موش عاجب حد واللى افتكر انه اهم من الشعب
</su>
<su id="bolt-arz-DF-175-182187-574396_p4_su6">
 واللى قال على اختيار الاسلاميين للمجلس بسبب الجهل والامية واللى بيطالب بالديموقراطية وموش بيطبقها وبيهين اى رأى مخالف
</su>
</post>
<post id="bolt-arz-DF-175-182187-574396_p6">
<su id="bolt-arz-DF-175-182187-574396_p6_su1">
 مش عارفه
</su>
<su id="bolt-arz-DF-175-182187-574396_p6_su2">
 بس اكيد ان واحد تضرر من الثوره هيكون عدو الثوره ودول كتير اوى
</su>
<su id="bolt-arz-DF-175-182187-574396_p6_su3">
 ممكن منهم يحاول يسقط الثوره باى شكل وفى منهم بيكرها لانه تضرر منها كله جايز
</su>
<su id="bolt-arz-DF-175-182187-574396_p6_su4">
 لكن اللى مش قادره اصدقه ان حد يتأمر ويقتل ابرياء علشان تضرر من الثوره
</su>
<su id="bolt-arz-DF-175-182187-574396_p6_su5">
 ومش هقول غير ربنا مطلع على القلوب ويعلم ما لا نعلم وقادر يجيب حق كل واحد اتظلم او اتقتل غدر
</su>
</post>
<post id="bolt-arz-DF-175-182187-574396_p31">
<su id="bolt-arz-DF-175-182187-574396_p31_su1">
 الموضوع واضح وضوح الشمس
</su>
<su id="bolt-arz-DF-175-182187-574396_p31_su2">
 مبارك وعصابته فى نظام فاسد بدعم من احلفائة ممن يحكمون البلاد وعلى رأسهم مجلس قياده الثورة المضادة
</su>
<su id="bolt-arz-DF-175-182187-574396_p31_su3">
 ليه مبارك متنقلش طرة من اول يوم ؟
</su>
<su id="bolt-arz-DF-175-182187-574396_p31_su4">
 ليه كل حاجة لازم تيجى بمظاهرة.؟
</su>
<su id="bolt-arz-DF-175-182187-574396_p31_su5">
 ليه مفيش ظابط اتحاكم ؟
</su>
<su id="bolt-arz-DF-175-182187-574396_p31_su6">
 ليه مفيش حرية ولا عداله اجتماعية ؟
</su>
<su id="bolt-arz-DF-175-182187-574396_p31_su7">
 لية مفيش حدادنى واقصى للاجور ؟
</su>
<su id="bolt-arz-DF-175-182187-574396_p31_su8">
 لية الناس اتقتلت عشان بتقول لاء ؟
</su>
<su id="bolt-arz-DF-175-182187-574396_p31_su9">
 ليه دلوقتى القنوات بتتقفل ؟؟
</su>
<su id="bolt-arz-DF-175-182187-574396_p31_su10">
 عشان هما بيجهضوا الثورة لانها مش فى مصلحتهم كفايه جمال مش هيمسك البلد وشكرا لحد كده..
</su>
</post>
</multipost>
