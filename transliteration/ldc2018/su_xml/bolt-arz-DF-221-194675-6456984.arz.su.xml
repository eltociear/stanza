<multipost id="bolt-arz-DF-221-194675-6456984" language="Arabic">
<post id="bolt-arz-DF-221-194675-6456984_p1">
<su id="bolt-arz-DF-221-194675-6456984_p1_su1">
 لماذا لا يتم حجب المواقع الاباحية فى مصر
</su>
<su id="bolt-arz-DF-221-194675-6456984_p1_su2">
 أنا لحد دلوقتي مش شايف أنها حملة ولا منتشرة أنا أتكعبلت فيها بالصدفة
</su>
<su id="bolt-arz-DF-221-194675-6456984_p1_su3">
 بس قلت أنشرها تضامناً مع المدون Abo Maryam اللي ماعرفوش ولا سمعت أسمه قبل أنهارده
</su>
<su id="bolt-arz-DF-221-194675-6456984_p1_su4">
 ايه رأيكم ؟
</su>
</post>
<post id="bolt-arz-DF-221-194675-6456984_p2">
<su id="bolt-arz-DF-221-194675-6456984_p2_su1">
 طبعا انا مؤيد وموافق على الفكرة دي تماما ولو انى عارف طبعا ان كل ممنوع مرغوب.. وبمجرد تطبيق الموضوع دة الكل هيجري على برامج البروكسي وما الى ذلك.. مش لمجرد متابعة المواقع دي لكن لمجرد اثبات نقطة داخلية نفسية بتؤكد على تحدي النظام وكسر القوانيين... مش اكتر
</su>
<su id="bolt-arz-DF-221-194675-6456984_p2_su2">
 الي جانب ان كتيير برضة هيتضرر لما يحب يجيب كراك برنامج او سيريال... الخ وطبعا غالبية المواقع دي بيكون فيها اعلانات عن مواقع اباحية واكيد هتتقفل برضة..
</su>
<su id="bolt-arz-DF-221-194675-6456984_p2_su3">
 دة من وجهة نظري
</su>
<su id="bolt-arz-DF-221-194675-6456984_p2_su4">
 لكن طبعا مؤيد وبشدة للحملة دي
</su>
</post>
<post id="bolt-arz-DF-221-194675-6456984_p3">
<su id="bolt-arz-DF-221-194675-6456984_p3_su1">
 أولاً سامحوني على تقصيري معكم ويعلم الله كم أشتاق إليكم لولا ضغوط العمل والحياة،،،
</su>
<su id="bolt-arz-DF-221-194675-6456984_p3_su2">
 ثانيًا هذا الموضوع بالفعل كما ذكر الأخ العزيز غلاباوي فإن كثير من مستخدمي الإنترنت لديهم هاجس عجيب لإثبات الذات وكسر الممنوع وخرق المحجوب،،،
</su>
<su id="bolt-arz-DF-221-194675-6456984_p3_su3">
 ولكن وللأمانة حجب المواقع الإباحية في غاية الأهمية، ودعوني أطرح عليكم تجربة الإمارات في هذا الشأن وبالفعل قد أثبت الحجب فعليته ونجاحه سيما وأن الإمارات لا تحجب المواقع الإباحية فقط ولكن مواقع القمار ومواقع السلاح والمخدرات،،،
</su>
<su id="bolt-arz-DF-221-194675-6456984_p3_su4">
 وهنا أعود لنقطة أثرها أخي العزيز غلاباوي وهي نقطة تحدي النظام والقوانين أقول بأن أخف الضررين في نظري أن يتم حجب المواقع الإباحية فليس كل الأشخاص لديهم القدرة على التعامل مع البروكسي، وبالطبع سوف يكن له مردود أخلاقي طيب سيما وأنه بصراحة نسبة مساهمة المصريين في هذه المواقع ليس بالقليلة سيما والمواقع العربية الإباحية مما أثر سلبًا على سمعة المصريين وفقد الثقة في المجتمع وانتشار الرذيلة،،،
</su>
</post>
<post id="bolt-arz-DF-221-194675-6456984_p4">
<su id="bolt-arz-DF-221-194675-6456984_p4_su1">
 يا جماعة هو احنا ناقصين رقابة فى حياتنا لما نعمل رقابة على الانترنت كمان
</su>
<su id="bolt-arz-DF-221-194675-6456984_p4_su2">
 انا ضد اى نوع من الحجب لاى شىء لو واحد سنه يسمحله بالاشتراك فى موقع اباحى و بيدخله من جهازه الشخصى فى بيته ليه كلام غلاباوى او كلامى او كلام ابو مريم او حتى الحكومة يمشى عليه و يمنعه عن رغبته
</su>
<su id="bolt-arz-DF-221-194675-6456984_p4_su3">
 كفاية حملات للحجب و الحجاب عايزين حملات للتحرير
</su>
</post>
<post id="bolt-arz-DF-221-194675-6456984_p5">
<su id="bolt-arz-DF-221-194675-6456984_p5_su1">
 هو انت ضد ان البلد تنضف شوية ؟؟!!
</su>
<su id="bolt-arz-DF-221-194675-6456984_p5_su2">
 وعشان متقوليش ان اللى عايز حاجة زي دي هيجيبها حتى لو حطينا الف حجب وحجب.. سواء بقي من شرايط فيديو او مجلات مهربة او قنوات فضائية..... الخ
</su>
<su id="bolt-arz-DF-221-194675-6456984_p5_su3">
 بس على الاقل مسألة الحجب بتصعب المسألة على ضعاف النفوس.. وبتمنع ان اي حد ملوش في الحاجات دي يدخل الموقع على سبيل الخطأ... ولا انسي ابدا موقف في اوائل التسعينات عندما كان المصريون يسمعون فقط بما يدعي بالانترنت وكانت مصادفة ان هناك معرض عن الانترنت في قاعة المؤتمرات بمدينة نصر 
</su>
<su id="bolt-arz-DF-221-194675-6456984_p5_su4">
 واحدي الشركات الجديدة في هذا المجال تضع شاشة تلفيزونية عملاقة تعرض ما تعرضه احدى الشاشات الصغيرة بما تحتوية من الانترنت.. وقمت على سبيل التجربة بطلب من احدي المهندسات المتواجدات بدخول موقع whitehouse فقامت مشكورة بتلبية الطلب وانتظرنا ليخرج موقع البيت الابيض الحكومي على الشاشة الضخمة.. 
</su>
<su id="bolt-arz-DF-221-194675-6456984_p5_su5">
 ولكن الخطأ البسيط انها لم تكتب النطاق (.gov ) وهو النطاق الحكومي المعروف بل كتبتة (.com ) ليخرج لنا احد المواقع الجنسية الشهيرة على الشاشة الكبرى وسط ذهول الحاضرين لهذا الموقف السخيف.........
</su>
<su id="bolt-arz-DF-221-194675-6456984_p5_su6">
 ما رايك ؟
</su>
</post>
<post id="bolt-arz-DF-221-194675-6456984_p8">
<su id="bolt-arz-DF-221-194675-6456984_p8_su1">
 مش دول وبس وحياتك الغردقة وشرم الشيخ وتلات تربع المدن المطلة على البحر الأحمر تتشفر من بابها  في الشتا وتفتح للجماهير في الصيف وللا بلاش تفتح أحسن 
</su>
<su id="bolt-arz-DF-221-194675-6456984_p8_su2">
 بس على رأيك فعلا نص العما ولا العما كله بس أنا كانت وجهة نظري إن المواقع الإباحية عادة بيكون اللي داخلها واحد بيدور عليها أما الحاجات التي تقتحم أعيننا كده من غير إحم ولا دستور زي الشارع والقنوات إياها بتفتح عين اللي مش عايز يدور وتخليه يدور طبقا لمبدأ البشرية بصفة عامة (هل من مزيد)
</su>
<su id="bolt-arz-DF-221-194675-6456984_p8_su3">
 النور ح يقطع  أشوفك الساعة 9
</su>
</post>
<post id="bolt-arz-DF-221-194675-6456984_p9">
<su id="bolt-arz-DF-221-194675-6456984_p9_su1">
 انا موافقة على حجب المواقع الاباحية
</su>
<su id="bolt-arz-DF-221-194675-6456984_p9_su2">
 اصل المشكلة مش فى شرايط الفيديو ولافيلم المشكلة فعلا فى الانترنت اللى بقى فى كل بيت
</su>
<su id="bolt-arz-DF-221-194675-6456984_p9_su3">
 يعنى متاح ليلا نهارا لكن شرايط الفيديو لازم حد يشترى وشغلانة
</su>
<su id="bolt-arz-DF-221-194675-6456984_p9_su4">
 دة حتى المشكلة دلوقتى ما بقتش فى علاقات محرمة بين رجل وست
</su>
<su id="bolt-arz-DF-221-194675-6456984_p9_su5">
 المصيبة ان الشذوذ على ودنة والممارسات العجيبة وحاجات يسمع عنها الشباب يمكن ما كانوش يعرفوها ولا كانوا عارفينها فى السر
</su>
<su id="bolt-arz-DF-221-194675-6456984_p9_su6">
 لكن النت خلاها شىء عادى الشباب بيكلموا فية زى المسلسل العربى بتاع الساعة خمسة
</su>
<su id="bolt-arz-DF-221-194675-6456984_p9_su7">
 الاصعب من كدة بقى ان المواقع دى عاملة شات علشان الشباب الشاذ يحقق احلامة ويقابل شريك الشذوذ
</su>
<su id="bolt-arz-DF-221-194675-6456984_p9_su8">
 ويلف الشباب فى الدايرة المفرغة دى لا منة بيشبع رغبتة ولا منة يتعلم حاجة تنفعة....وحاجة اخر قرف
</su>
</post>
<post id="bolt-arz-DF-221-194675-6456984_p11">
<su id="bolt-arz-DF-221-194675-6456984_p11_su1">
 والله يا سقرط رأيى هوه رأى أى حد بيعتقد إن التربية والوازع الأخلاقى ليها فايدة.. فباطلق اليد العليا ليها علشان يبقالها قيمة..
</su>
<su id="bolt-arz-DF-221-194675-6456984_p11_su2">
 وأكيد رأيى هوه عكس أى رأى بيعتقد إن الإنسان ده كائن همجى ما يصدق يخش النت إلا ويهريها سكس وبالتالى لابد من منعه قسراً حفاظاً على المجتمع من ايه معرفش بس هما بيقولوا كدا..
</su>
<su id="bolt-arz-DF-221-194675-6456984_p11_su3">
 بص يا سقراط..
</su>
<su id="bolt-arz-DF-221-194675-6456984_p11_su4">
 طالما تفكير البشرية منحصر فى إبتكارات لمنع الآخرين ومحدش بيفكر بطريقة منع نفسى وغيرى هوه حر.. يبقى مفيش فايدة..
</su>
<su id="bolt-arz-DF-221-194675-6456984_p11_su5">
 والله أنا مستغرب إزاى مصر لغاية دلوقتى مقفلتش المواقع الجنسية ليه.. دا إحنا حشريين بطبعنا ونموت فى حاجة اسمها الوصاية على غيرنا بحجج أخلاقية..
</su>
<su id="bolt-arz-DF-221-194675-6456984_p11_su6">
 التدوينة بيسأل فيها الكابتن "ليه ماتقفلتش المواقع الإباحية؟"
</su>
<su id="bolt-arz-DF-221-194675-6456984_p11_su7">
 والله أنا اللى أعرفه إن الأصل فى الأشياء هو الإباحة.. اللى عايز يمنع هوه اللى مطالب بتقديم تفسير..
</su>
<su id="bolt-arz-DF-221-194675-6456984_p11_su8">
 مش عارف يربى نفسه مثلاً فعايز يمنع خط الرجعة؟
</su>
<su id="bolt-arz-DF-221-194675-6456984_p11_su9">
 مش عارف يربى ابنه؟ بنته؟ أبوه أمه أخوه وأخته مش متربيين وغاويين سكس ومش قادر يربيهم أخلاقياً فمضطر لمنعهم؟
</su>
<su id="bolt-arz-DF-221-194675-6456984_p11_su10">
 معتقدش مثلاً إنه مضايقه إنعدام الوازع الأخلاقى وقلة الأدب بتاع واد صايع فى الشارع اللى جنبهم لأنه ببساطة مالوش دعوة بيه طالما بيتفرج فى الشارع اللى جنبهم..
</su>
<su id="bolt-arz-DF-221-194675-6456984_p11_su11">
 تصدق يا سقراط..
</su>
<su id="bolt-arz-DF-221-194675-6456984_p11_su12">
 أنا باعتقد إن الملاك بتاع يوم الحساب ده هايبقى فى حيرة من عمايل البشر..
</su>
<su id="bolt-arz-DF-221-194675-6456984_p11_su13">
 هايعرف إزاى يحاسب الناس وهوه مش عارف دول مدخلوش علشان متربيين ولا مدخلوش علشان مش عارفين يكسروا البروكسى؟
</su>
<su id="bolt-arz-DF-221-194675-6456984_p11_su14">
 وباقترح عليه (باقترح على ملاك يوم الحساب) إن أى حد ماتفرجش على مواقع إباحية نتيجة إنها تحت البروكسى.. يبقى يحدفه على جهنم ويريح دماغه..
</su>
<su id="bolt-arz-DF-221-194675-6456984_p11_su15">
 ماهو إيش ضمن ملاك الحساب إن الراجل ده لو كانت مفتوحة قدامه المواقع الإباحية ماكنش اتفرج؟
</su>
<su id="bolt-arz-DF-221-194675-6456984_p11_su16">
 مش ممكن يكون ماتفرجش نتيجة المنع بالبروكسى لكن لسة معندوش اخلاق ولو دخله الجنة ممكن يتحرش بالبنات المؤدبين اللى هناك؟
</su>
<su id="bolt-arz-DF-221-194675-6456984_p11_su17">
 ماهو كدا يا سقراط يا ولدى الحياة الدنيا مابقتش "إختبار" أو "مفرزة" لذوى الأخلاق من عدمها بسبب إن ناس أفسدوا الأرض كدار إختبار.. فهاعذر الملاك لو حدف غير المختبرين على جهنم حفاظاً على بنات الجنة من الرذيلة والفحشاء..
</su>
</post>
<post id="bolt-arz-DF-221-194675-6456984_p12">
<su id="bolt-arz-DF-221-194675-6456984_p12_su1">
 الموضوع مش كدة يا ميراج
</su>
<su id="bolt-arz-DF-221-194675-6456984_p12_su2">
 لما الدنيا كلها بقى فيها اباحة لكل شىء من حيث القنوات الفضائية والنت ودول طبعا لانهم مفتوحين لكل الناس كبير وصغير
</su>
<su id="bolt-arz-DF-221-194675-6456984_p12_su3">
 اية اللى حصل.....زى ما حضرتك شايف الشبلب ماشى فى الشارع يدور على اى حاجة يشبع فيها رغبتة
</su>
<su id="bolt-arz-DF-221-194675-6456984_p12_su4">
 من تحرش بالعين واليد و التحرش فى وسائل المواصلات لحد جرائم الاغتصاب
</su>
<su id="bolt-arz-DF-221-194675-6456984_p12_su5">
 البحث عن اشباع الغريزة فى ظل الظروف اللى زى الزفت دى ووجود المواقع الاباحية دى والدش والافلام البورنو وخلافة.....كبر الموضوع فى دماغ الشباب سواء هما عندهم وازع اخلاقى ولا لا
</su>
<su id="bolt-arz-DF-221-194675-6456984_p12_su6">
 المهم قضاء الشهوة والسلام مش فارق ان كان نت ولا فيلم ولا تحرش ولا مثلية جنسية ولا حتى عادة سرية ما هو اى حد وعندة ثورة الشباب لازم لما يلاقى الدنيا سداح مداح كدة هيضعف والضعف نسب
</su>
<su id="bolt-arz-DF-221-194675-6456984_p12_su7">
 وبعدين انا مش مؤمنة بأنى اسيب الدنيا مفتوحة كدة وكأنها اختبار.....اختبار اية دة الشاب من دول لو قدر يمسك نفسة مرة مش هيقدر التانية....وبعدين يقولك مرة وتعدى ويرجع تانى وبعد كدة هينحس
</su>
<su id="bolt-arz-DF-221-194675-6456984_p12_su8">
 وهتبقى عادة ونجرى ندور على العلاج.....ودوخينى يا لمونة
</su>
<su id="bolt-arz-DF-221-194675-6456984_p12_su9">
 المطلوب هنا تقنين الموضوع يعنى نقفل المصادر المفتوحة على البحرى زى النت
</su>
<su id="bolt-arz-DF-221-194675-6456984_p12_su10">
 اما بالنسبة لافلام الفيديو متهيألى صعب الرقابة عليها زى النت ولو انة ممكن
</su>
</post>
<post id="bolt-arz-DF-221-194675-6456984_p14">
<su id="bolt-arz-DF-221-194675-6456984_p14_su1">
 طب ياترى مين هيكون الرقيب المثالى ؟؟؟
</su>
<su id="bolt-arz-DF-221-194675-6456984_p14_su2">
 ممكن الرقيب اللى هيحجب يحجب لنا مواقع الأزياء العالمية مثلا.. بإعتبارها عرى و إباحية " خصوصا موديلات الصيف " 
</su>
<su id="bolt-arz-DF-221-194675-6456984_p14_su3">
 ممكن الرقيب شوية شوية يعنى.. يحجب مواقع أغانى الفيديو كليب الأجنبى " لنفس السبب "
</su>
<su id="bolt-arz-DF-221-194675-6456984_p14_su4">
 شوية شوية يقلب ع الفيديو كليب اللبنانى " تحديدا  ".. شوية يلغى الكل
</su>
<su id="bolt-arz-DF-221-194675-6456984_p14_su5">
 شوية يلغى مواقع الأغانى الصوت لأن صوت المرأة عورة !!!
</su>
<su id="bolt-arz-DF-221-194675-6456984_p14_su6">
 طيب حاجة تانى..
</su>
<su id="bolt-arz-DF-221-194675-6456984_p14_su7">
 أنا أعرف إن فيه مسلمين و مسيحيين و يهود و ناس مؤمنة كتير عايشين فى المهجر اللى مباح فيه مش بس مواقع الإنترنت
</su>
<su id="bolt-arz-DF-221-194675-6456984_p14_su8">
 لأ.. ده كمان فيه محلات للحاجات دى
</su>
<su id="bolt-arz-DF-221-194675-6456984_p14_su9">
 ياترى بقى الناس دى بتعمل إيه هناك مع الحكاية دى ؟؟؟
</su>
<su id="bolt-arz-DF-221-194675-6456984_p14_su10">
 هل كل المؤمنين أخلاقهم باظت هناك ؟؟؟
</su>
<su id="bolt-arz-DF-221-194675-6456984_p14_su11">
 أمال ليه واحد زار الغرب قبل كده و قال " رأيت هناك مسلمين بلا إسلام " !!!
</su>
<su id="bolt-arz-DF-221-194675-6456984_p14_su12">
 إزاى وصلوا لكده طيب ؟
</su>
<su id="bolt-arz-DF-221-194675-6456984_p14_su13">
 و أصلا مايكروسوفت عاملة فى كل وندوز نظام Parent Control
</su>
<su id="bolt-arz-DF-221-194675-6456984_p14_su14">
 عشان لو واحد عاوز يمنع حاجات إباحية يقدر يمنعها عن طريق باسوورد
</su>
<su id="bolt-arz-DF-221-194675-6456984_p14_su15">
 يعنى بإختصار..
</su>
<su id="bolt-arz-DF-221-194675-6456984_p14_su16">
 اللى عاوز ما يشوفش الحاجات دى و يتطمن على أهل بيته إنهم مش بيشوفوها يحطلها باسوورد و يريح دماغه
</su>
<su id="bolt-arz-DF-221-194675-6456984_p14_su17">
 مش لازم يستنى الحكومة تعمل كده.. لأنها عمرها ما هتعمل كده
</su>
<su id="bolt-arz-DF-221-194675-6456984_p14_su18">
 عشان دى حاجة بتسكت بيها الشباب شوية و تهدهم بدل ما كل شوية يعملوا مظاهرات عشان مش معاهم فلوس يتجوزوا
</su>
<su id="bolt-arz-DF-221-194675-6456984_p14_su19">
 نسيت أقول حاجة..
</su>
<su id="bolt-arz-DF-221-194675-6456984_p14_su20">
 شركات الــ دى إس إل فعلا بتقدم خدمة منع المواقع الإباحية.. مقابل إشتراك شهرى
</su>
<su id="bolt-arz-DF-221-194675-6456984_p14_su21">
 يعنى عشان تمنع الحاجات دى لازم تدفع زيادة 
</su>
<su id="bolt-arz-DF-221-194675-6456984_p14_su22">
 فإنتوا أحسن لكم حكاية الباسوورد دى
</su>
<su id="bolt-arz-DF-221-194675-6456984_p14_su23">
 طبعا المفروض تحط باسوورد صعبة بحيث تنساها بعد كده ...
</su>
</post>
<post id="bolt-arz-DF-221-194675-6456984_p16">
<su id="bolt-arz-DF-221-194675-6456984_p16_su1">
 يا جماعه رجعنا تانى البيضه الأول ولا الفرخه
</su>
<su id="bolt-arz-DF-221-194675-6456984_p16_su2">
 ازاى أحجر على حرية حد من دماغى مين اللى نصبنى قاضى ومنفذ أحكام
</su>
<su id="bolt-arz-DF-221-194675-6456984_p16_su3">
 الشخص اذا لم يكن لديه وازع داخلى والله لو محبوس فى قمقم هيعمل اللى عايزه وطبعا هنرجع للحكايه القديمه لما ابنك ولا بنتك يحاول يفتح حاجه بالغلط يعنى ويطلع له هذا الموقع محجوب فيسألك فتتبرع بالاجابه اياها عشان فيه حاجات غلط وحرام ووحشه و عيب وان ده نوع من الحمايه لطفولته الطاهره
</su>
<su id="bolt-arz-DF-221-194675-6456984_p16_su4">
 ونطلع جيل محتاج للى يقوله ايه الصح وايه الغلط بدل ما نربى ولادنا على انهم هما اللى يعرفو الغلط ويبعدو عنه
</su>
<su id="bolt-arz-DF-221-194675-6456984_p16_su5">
 عشان كمان المواقع التى تزنى بالعقول ولا يمكن حجبها تمام كده؟
</su>
</post>
<post id="bolt-arz-DF-221-194675-6456984_p22">
<su id="bolt-arz-DF-221-194675-6456984_p22_su1">
 طب انا كمان عندى سؤال للناس اللى عايزه تحجب المواقع دى
</su>
<su id="bolt-arz-DF-221-194675-6456984_p22_su2">
 قبل النت كان اللى عاوز مثل هذه المواد بتصرف ويجيبها صح؟
</su>
<su id="bolt-arz-DF-221-194675-6456984_p22_su3">
 أعتقد إن الوازع الأخلاقى هو الركيزه لو موجود بيكون أهم من أى قيود
</su>
<su id="bolt-arz-DF-221-194675-6456984_p22_su4">
 وزى ما قولت قبل كده لما أعلم ولادى إنهم هما اللى ينتقضو الشىء الموجود أمامهم ويعرفو الغلط من الصح بنفسهم أحسن ما أربى جيل محتاج اللى يقوده
</su>
<su id="bolt-arz-DF-221-194675-6456984_p22_su5">
 ويا زميلى سقراط
</su>
<su id="bolt-arz-DF-221-194675-6456984_p22_su6">
 اذا كنت انا أدين مثل هذه المواقع ولا أشاهدها فمن أنا لأمنع غيرى حتى ولو بدافع فعل الخير كل ما أستطيعه هو النصح اذا تقبله
</su>
</post>
<post id="bolt-arz-DF-221-194675-6456984_p23">
<su id="bolt-arz-DF-221-194675-6456984_p23_su1">
 لا لمنع او لحجب اي موقع ولأي سبب مهما كان نبيل
</su>
<su id="bolt-arz-DF-221-194675-6456984_p23_su2">
 لا لفرض الاخلاق بالقوة و القمع
</su>
<su id="bolt-arz-DF-221-194675-6456984_p23_su3">
 لا لثقافة القهر و الرقابة الابوية
</su>
<su id="bolt-arz-DF-221-194675-6456984_p23_su4">
 لا للتخلف و الغباء و التمسك بأهداب الدين على حساب قضايا اهم
</su>
<su id="bolt-arz-DF-221-194675-6456984_p23_su5">
 لا للمظاهر الكدابة و الجوهر الاجوف
</su>
<su id="bolt-arz-DF-221-194675-6456984_p23_su6">
 لا لمنع المواقع أي مواقع سياسية او دينية او جنسية او الحادية
</su>
<su id="bolt-arz-DF-221-194675-6456984_p23_su7">
 طالما ما حدش بيرغمك تتصفح المواقع الجنسية ف مش من حقك تمنع الناس التانيين من ممارسة حريتهم بالطريقة اللي تعجبهم طالما ما داسولكش على طرف
</su>
<su id="bolt-arz-DF-221-194675-6456984_p23_su8">
 على العموم المواقع سواء اتمنعت او ماتمنعتش فدا مش ح يغير الواقع في اي شيء
</su>
<su id="bolt-arz-DF-221-194675-6456984_p23_su9">
 و شكرا
</su>
</post>
<post id="bolt-arz-DF-221-194675-6456984_p24">
<su id="bolt-arz-DF-221-194675-6456984_p24_su1">
 نعم لحجب المواقع الاباحية.. كمان لازم يمنعوا أى موقع فيه تيارات ممكن تؤثر على مجتمعنا الشرقى.. لازم يكون فيه وقفة حازمة مع هذه الأمور.. لو المواقع أتمنعت و لازم يتم معاقبة اللى يفكر أنه يعمل كدة!!!!!!!!!!!!!!!!!!!!!!!!!! التفكير مجرد التفكير فى الموضوعات ديه غلط.
</su>
</post>
<post id="bolt-arz-DF-221-194675-6456984_p37">
<su id="bolt-arz-DF-221-194675-6456984_p37_su1">
 أستاذ ميراج بالراحة علينا يا عم...
</su>
<su id="bolt-arz-DF-221-194675-6456984_p37_su2">
 عندك حق فى كل اللى قلته.... بس كل إستنتاجاتك غلط بل ان أسلوبك بيشعرنى أنك بتطبق إرهاب فكرى على معارضيك بتجهيز تنويع غريب لكل محاوريك.... يعنى بصراحة مش عارف هل فعلا مجتمعى أنا اللى مش متأسس ولا مجتمع أخرين مبنى على سيناريوهات محفوظة و مكتوبة.... 
</su>
<su id="bolt-arz-DF-221-194675-6456984_p37_su3">
 يعنى أنت متأكد أن هما أطفال غير مسؤلين فعلا ولا كله كان بتدبير و تخطيط من الأطفال ديه عشان يوصلوا لشئ معين... ثم أن فرض رؤية أن مجتمعى هينهار أمام أى فكر ممكن اى واحد زيك يروج ليها لو تغاضى عن أفعال الأطفال اللى بتمول المواقع الأباحية...
</su>
<su id="bolt-arz-DF-221-194675-6456984_p37_su4">
  فده بيخلى المواقع الأباحية تشتغل عند الأطفال و الأطفال يعرفو أنهم عندهم أداة للهو أو بقرة بتنتج ليهم صور على حسب الأمزجة... المواقع الأباحية دائما أخذت من الأطفال و الجهلة وسيلة للإستنفاع فمثلاً المواقع الأباحية متنفعش مع مثقفين و بتنفر من أى مجتمع محترم فيه أسس و ثوابت مبتغيرش عشان المصالح... 
</su>
<su id="bolt-arz-DF-221-194675-6456984_p37_su5">
 أما الأطفال اللى أنت حزين عليهم أوى فهما برضة هيحزنوا المواقع الأباحية لو بعدوا عنها... سبوبة مش أكتر.... شغل بيزنس و تجارة....
</su>
</post>
<post id="bolt-arz-DF-221-194675-6456984_p51">
<su id="bolt-arz-DF-221-194675-6456984_p51_su1">
 الامر حرية شخصية ! ليس لأحد حق منع شئ عن أحد, إن لم يناسبك شيئ فاتركه ! وإن صحت تلك الحملة فرجاءً ابدأوا حملة بمنع المدونات السياسية المعارضة, والمواقع الدينية المختلفة عن ديانة الأغلبية.. ولنجعل الإنترنت نسخة من حياتنا البائسة!
</su>
</post>
<post id="bolt-arz-DF-221-194675-6456984_p55">
<su id="bolt-arz-DF-221-194675-6456984_p55_su1">
 طيب من تعليقات الناس أنا جالي الشعور أن فيه قبول بنسبة كبيرة من الناس للحكم ده
</su>
<su id="bolt-arz-DF-221-194675-6456984_p55_su2">
 في رأيي أن التعليقات ديه كارثية
</su>
<su id="bolt-arz-DF-221-194675-6456984_p55_su3">
 من ناحية هي تمثل الأسلوب الجديد الذي يبدو أن معظم الأسر المصرية تستخدمه لتربية أولادها وهو "الأستسهال" وفي قول أخر "عدم التربية من أساسه" والإعتماد على "المنع" والسير بمبدأ "الباب اللي يجيلك منه الريح سده وأستريح" بدلاً من الأسلوب التقليدي للتربية الا وهو "التربية"
</su>
<su id="bolt-arz-DF-221-194675-6456984_p55_su4">
 من ناحية أخرى فهي تبرز تعود المصريين على القيود لدرجة ترحيبهم بالمزيد منها بدلاً من مقاومتها
</su>
<su id="bolt-arz-DF-221-194675-6456984_p55_su5">
 فهي في رأيي تمثل صفعة على وجوه المطالبين بالحرية وحقوق الإنسان "إذا كان الشعب مش عايز أنتم أيه اللي دخلكم"
</su>
<su id="bolt-arz-DF-221-194675-6456984_p55_su6">
 مع وجود مثل هؤلاء المرحبين من يحتاج إلى أعداء
</su>
</post>
</multipost>
