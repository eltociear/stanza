<?xml version="1.0" encoding="UTF-8"?>
<multipost id="bolt-arz-DF-175-182188-1040610" language="Arabic">
<post id="bolt-arz-DF-175-182188-1040610_p1">
<su id="bolt-arz-DF-175-182188-1040610_p1_su1">
السلام عليكم ورحمة الله وبركاته
</su>
<su id="bolt-arz-DF-175-182188-1040610_p1_su2">
انتشر بشده مصطلح الاغلبيه الصامته
</su>
<su id="bolt-arz-DF-175-182188-1040610_p1_su3">
لما المجلس العسكرى نجح انه يقسمنا ونسمع صوت الاغلبيه الصامته اللى كنا بنسمعه على استحياء ايام الثوره وهما بيقولولا بتعاطف شديدسيبوا حسنى يقعد الشهور اللى فاضله له فى الحكم حرام ده عاوز يموت على ارض مصر
</su>
<su id="bolt-arz-DF-175-182188-1040610_p1_su4">
وطبعا معروف لو كانوا الثوار سمعوا الكلام ورجعوا كنا مش حانكون مجرد كلاب مربوطه ليها مساحه صغيره من الارض تروح وتيجى عليها لأ كنا بقينا دلوقتى كلاب فى قفص ضيق جدا علشان مايطلعش لنا صوت تانى
</su>
<su id="bolt-arz-DF-175-182188-1040610_p1_su5">
ولما المجلس افتكر المجموعه دى من الناس فى مصر اللى مقتنعين ان لقمة العيش لازم تساوى التنازل عن الكرامه ومش فارق معاهم
</su>
<su id="bolt-arz-DF-175-182188-1040610_p1_su6">
كل همهم يلاقوا لقمة العيش اللى تسد الجوع والسكن اللى نتاوى فيه والوظيفه اللى تجيب مرتب اخر الشهر ونسيوا ان فى ملايين حتى مش لاقيين الفتافيت دى
</su>
<su id="bolt-arz-DF-175-182188-1040610_p1_su7">
ومش عاوزين يصدقوا ان لقمة العيش لا تساوى الكرامه لاننا بفضل الله حانوصل للاتنين ان شاء الله
</su>
<su id="bolt-arz-DF-175-182188-1040610_p1_su8">
معلش بعد المقدمه دى حبيت بس اعرفهم اللى عرفوا يقسموا اغلبيه صامته واقليه ثائره
</su>
<su id="bolt-arz-DF-175-182188-1040610_p1_su9">
معلش انت ضحكت علينا وعلى نفسك لانى احب اؤكد لك انى وملايين الناس فى البد دى من الاغلبيه الصامته اللى ظروفنا بتمنعنا من النزول للميادين للمطالبه بالكرامه والحريه والعداله الاجتماعيه بس اعطيت تفويض كامل للشباب الجميل اللى بينزل يضحى بحياته علشان المعانى دى واللى المجلس بمنتهى الخبث والمكر يدس بينهم البلطجيه اللى ظهروا بعد الثوره بمساعدة الشرطه للتخريب وتغليف التهم الجاهزه للثوار اللى لو هديوا زى ما بينادى البعض حايكون ماكانش ليها لازمه ثوره وقتلى علشان بيزعلوا من كلمة شهداء وكنا عيشنا مع بابا مبارك واهى عيشه واستقرار والسلام
</su>
<su id="bolt-arz-DF-175-182188-1040610_p1_su10">
علشان كده احب اعرف اللى مسميين نفسهم الاغلبيه الصامته انتوا لو حسبتوا الناس اللى راضيه عن الثوره والثوار ورافضه حكم المجلس العسكرى واسالبيهم المكشوفه حاتعرفوا انكم مش اغلبيه ولا حاجه
</su>
<su id="bolt-arz-DF-175-182188-1040610_p1_su11">
بالعكس يمكن تكونوا اقليه وياريت تفضل صامته فعلا لحين رجوع الحقوق وتبطل تخرب البلد بالسلبيه القاتله والتشجيع للمجلس على القتل والسحل والمحاكمات العسكريه والحكم على الثوار انهم بلطجيه
</su>
<su id="bolt-arz-DF-175-182188-1040610_p1_su12">
وياريت نرد على بعض بشئ من التحضر ونصدق اننا وطن واحد بيحاول الحاقدين تقسيمه عقابا على ثورتة المجيده
</su>
</post>
<post id="bolt-arz-DF-175-182188-1040610_p8">
<su id="bolt-arz-DF-175-182188-1040610_p8_su1">
والله شوفى اراء الناس على القنوات واعملى احصاء بنفسك اللى راضيين عن الاعتصام واللى رافضين له عتلاقى ان غالبية الناس العظمى عاوزين المعتصمين يهدوا لحد الانتخابات ماتخلص ويبقى فيه هيئة تشريعية فى البلد
</su>
<su id="bolt-arz-DF-175-182188-1040610_p8_su2">
بالاضافة الي ان اسلوب المعتصمين اللي هو اقرب للبلطجة
</su>
<su id="bolt-arz-DF-175-182188-1040610_p8_su3">
اصبحوا في اعين الناس مجموعة من الخارجين عن القانون هدفهم نشر الفتن والشغب والفوضى
</su>
<su id="bolt-arz-DF-175-182188-1040610_p8_su4">
فاصبح الاغلبة الصامته اللي كانت مؤيدة الثوار في اول يناير اصبحت بتطالب المجلس بسرعة القبض عليهم لكي ترتاح البلاد منهم
</su>
</post>
<post id="bolt-arz-DF-175-182188-1040610_p16">
<su id="bolt-arz-DF-175-182188-1040610_p16_su1">
طب الى عاوز ينزل وجوزه منعه برغم كل الاقناعات كلهاااااااااااااااااا يعمل ايه ؟؟؟؟؟؟؟
</su>
<su id="bolt-arz-DF-175-182188-1040610_p16_su2">
ماياجماعه محدش عارف ظروف الناس ايه
</su>
<su id="bolt-arz-DF-175-182188-1040610_p16_su3">
هو الناس الى بتنزل التحرير هى بس الى قلبها على وطنهاااااا وارضها ما فى ناس كتير نفسها تنزل ومش عارفه سؤاء اب خايف على ولاده او ام خايفه على ولادهااااااا او جوز خايف على مراته
</su>
<su id="bolt-arz-DF-175-182188-1040610_p16_su4">
طيب الناس دى تعمل ايه !!!!!
</su>
<su id="bolt-arz-DF-175-182188-1040610_p16_su5">
هى مش علشان صامته وساكته وبتتفرج من بعيد يبقا مش هممها هم البلد والوطن
</su>
<su id="bolt-arz-DF-175-182188-1040610_p16_su6">
لو ناس تقدر تنزل فى ناس ظروفها ما تسمحش
</su>
<su id="bolt-arz-DF-175-182188-1040610_p16_su7">
مش موضوع بقا بتتفرج على توفيق عكاشه ولا الكلام ده
</su>
<su id="bolt-arz-DF-175-182188-1040610_p16_su8">
بتحاول على قد ما تقدر تكمل المسيره حتا لو عن طريق النت او اى طرق تانيه
</su>
<su id="bolt-arz-DF-175-182188-1040610_p16_su9">
الى عنده حل تانى يقول او اقتراح
</su>
</post>
</multipost>
