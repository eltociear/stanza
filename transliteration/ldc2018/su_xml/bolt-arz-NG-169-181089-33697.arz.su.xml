<multipost id="bolt-arz-NG-169-181089-33697" language="Arabic">
<post id="bolt-arz-NG-169-181089-33697_p1">
<su id="bolt-arz-NG-169-181089-33697_p1_su1"> الصحافة تثقيف وتهذيب وإصلاح</su>
<su id="bolt-arz-NG-169-181089-33697_p1_su2"> بسم اللة الرحمن الرحيم</su>
<su id="bolt-arz-NG-169-181089-33697_p1_su3"> قد يتبسم القارئ العزيز من اسم المقال وقد يعترض اخر  ويشكك ثالث .</su>
<su id="bolt-arz-NG-169-181089-33697_p1_su4"> ولكن عزيزى اقرأ العنوان جيدا وستجد ان كل كلمة فية لها معناها وهدف من وجودها</su>
<su id="bolt-arz-NG-169-181089-33697_p1_su5"> (تثقيف - تهذيب - إصلاح )</su>
<su id="bolt-arz-NG-169-181089-33697_p1_su6"> اولا الصحافة تثقيف :</su>
<su id="bolt-arz-NG-169-181089-33697_p1_su7"> ولا اعتقد ان هناك من ينكر ان من اهم اهداف العمل الصحفى هو نشر الثقافة بين القراء - كل انواع الثقافة - </su>
<su id="bolt-arz-NG-169-181089-33697_p1_su8"> وهذا هدف اساسى أولى من اهداف الصحافة الى جانب نشر المعارف والاخبار اولا بأول من جميع انحاء العالم.</su>
<su id="bolt-arz-NG-169-181089-33697_p1_su9"> ثانيا الصحافة تهذيب :</su>
<su id="bolt-arz-NG-169-181089-33697_p1_su10"> والتهذيب هنا هو تهذيب الطبائع والسلوك وتهذيب العقل بما يتم نشرةمن خلال الصحافة من مواضيع دينية واجتماعية وسياسية واقتصادية تساهم بشكل فعال فى تهذيب الافكار والعقول .</su>
<su id="bolt-arz-NG-169-181089-33697_p1_su11"> ثالثا الصحافة اصلاح :</su>
<su id="bolt-arz-NG-169-181089-33697_p1_su12"> ان الصحافة بما تملكة من انتشار واسع بين جموع الجماهير تعد اداة هامة من ادوات اصلاح المجتمعات وذلك بملاحقة التطورات الحديثة فى كل انحاء العالم وتقديمة الى القارئ باسلوب شيق </su>
<su id="bolt-arz-NG-169-181089-33697_p1_su13"> كما انها تمارس نوعا اخر من الاصلاح السياسى والاقتصادى وذلك بعرض المشكلات السياسية والاقتصادية وتقديم الاقتراحات البناءة وذلك على اساس العقلية الصحفية المثقفة والمتابعة لكل حديث وجدبد .</su>
<su id="bolt-arz-NG-169-181089-33697_p1_su14"> اذا عزيزى القارئ هذة هى بعض اهداف الصحافة </su>
<su id="bolt-arz-NG-169-181089-33697_p1_su15"> ولكن السؤال هو هل تتحقق هذة الاهداف ؟ </su>
<su id="bolt-arz-NG-169-181089-33697_p1_su16"> وما سبل تحقيقها ؟ </su>
<su id="bolt-arz-NG-169-181089-33697_p1_su17"> وما هى الشروط الواجب توفرها فيمن يحمل على عاتقة امانة القلم والرأى ؟</su>
<su id="bolt-arz-NG-169-181089-33697_p1_su18"> ولكن ان شاء الله هذا موضوع اخر سيكون لنا فية حديث</su>
<su id="bolt-arz-NG-169-181089-33697_p1_su19"> ( ولا تقولن لشئ انى فاعل ذلك غدا * الا ان يشاء الله وأذكر ربك إذا نسيت * وقل عسى ان يهدينى ربى لأقرب من هذا رشدا * )</su>
</post>
<post id="bolt-arz-NG-169-181089-33697_p2">
<su id="bolt-arz-NG-169-181089-33697_p2_su1"> آآآآآآآآآآآآآآآآآآآآآآآآآآآه لو فيه صحافة حرة فى مصر ....</su>
<su id="bolt-arz-NG-169-181089-33697_p2_su2">  لو فيه صحفيون غير خائفون من الحبس .... </su>
<su id="bolt-arz-NG-169-181089-33697_p2_su3"> ياريت تكون فيه صحافة تحت السلم .... </su>
<su id="bolt-arz-NG-169-181089-33697_p2_su4"> ( تحت السلم ) هذا تعبير عن صحافة تطبع فى مكان ما غير معروف ولا يمكن مصادرة اعدادها ولا يمكن حبس محرريها لأنهم غير معروفين أصلا .... </su>
<su id="bolt-arz-NG-169-181089-33697_p2_su5"> يعنى حاجة كده ذى المنشورات ايام زمان .... </su>
<su id="bolt-arz-NG-169-181089-33697_p2_su6"> زى جريدة الحائط فى المدرسة او الجامعة .</su>
<su id="bolt-arz-NG-169-181089-33697_p2_su7"> تعرف ننشر فيها ايه : 1- ثروة حسنى مبارك</su>
<su id="bolt-arz-NG-169-181089-33697_p2_su8"> 2- ثروة سوزان مبارك</su>
<su id="bolt-arz-NG-169-181089-33697_p2_su9"> 3- ثروة الوريث</su>
<su id="bolt-arz-NG-169-181089-33697_p2_su10"> 4- ثروة احفاد حسنى مبارك ....</su>
<su id="bolt-arz-NG-169-181089-33697_p2_su11"> 5- ثروة عبيد القصر ( صفوت وسرور وزكريا عزمى و كمال الشاذلى - مع الوزراء القدامى امثال طنطاوى وزير الدفاع وطنطاوى شيخ الازهر ..... </su>
<su id="bolt-arz-NG-169-181089-33697_p2_su12"> دى فضيحة البوشى رهيبة فى نشر اسماء غير معروفة لنا بمبالغ فوق 2 مليون دولار للواحد فيهم .... </su>
<su id="bolt-arz-NG-169-181089-33697_p2_su13"> منين ؟</su>
<su id="bolt-arz-NG-169-181089-33697_p2_su14"> مصر مليانة ..... وعايزة صحف تنشر ..... </su>
<su id="bolt-arz-NG-169-181089-33697_p2_su15"> والا هشام طلعت مصطفى .... قريب الست سوزان ... </su>
<su id="bolt-arz-NG-169-181089-33697_p2_su16"> خد الارض بلوشى .... وخد حاجات كتيرة تانى بالنص ...</su>
<su id="bolt-arz-NG-169-181089-33697_p2_su17">  هو كان قناع للعائلة ...</su>
</post>
<post id="bolt-arz-NG-169-181089-33697_p8">
<su id="bolt-arz-NG-169-181089-33697_p8_su1"> حبيت ابدا الكلام بالسلام لبيان حسن النيه ومنعا للسفر لاول رحله ورا الشمس اللي زمايلي عايزين يودوهالي</su>
<su id="bolt-arz-NG-169-181089-33697_p8_su2"> مش هطول عليكوا</su>
<su id="bolt-arz-NG-169-181089-33697_p8_su3"> انا شايفه ان الصحافه زي ما حضراتكم قلتوا "اتكلم زي ما انت عايز لكن مين هيسمعك او ينفذ"</su>
<su id="bolt-arz-NG-169-181089-33697_p8_su4"> لكن لو قرر المعترضون انهم يعملوا حاجه علي ارض الواقع (زي شباب سته ابريل واربعه مايو هتكون نهايتهم زي اسراء عبد الفتاح)</su>
<su id="bolt-arz-NG-169-181089-33697_p8_su5"> وانا كنت عامله موضوع عن حده لكن محدش عبره</su>
<su id="bolt-arz-NG-169-181089-33697_p8_su6"> المهم: ان دي فكره عبقريه من الحكومه انها تخلي الناس وخصوصا الشباب يطلعوا كل غضبهم علي الورق ويقولوا اللي في نفسهم ويشتموا الرئيس واي حد يعجبهم ومش هيكلموهم مدام الكلام حبر علي ورق</su>
<su id="bolt-arz-NG-169-181089-33697_p8_su7"> هيا دي الصحافه دلوقتي</su>
<su id="bolt-arz-NG-169-181089-33697_p8_su8"> وبلنسبه لصحف المعارضه فهيا موجوده عشان تحسسنا ان فيه ديقراطيه وتطلع غضب الشعب</su>
<su id="bolt-arz-NG-169-181089-33697_p8_su9"> من رايي ليه ما بنتحركش علي ارض الواقع</su>
<su id="bolt-arz-NG-169-181089-33697_p8_su10"> يعني لو قلنا في اضراب "سلمي" كام واحد هيخرج</su>
<su id="bolt-arz-NG-169-181089-33697_p8_su11"> هو دا رايي</su>
<su id="bolt-arz-NG-169-181089-33697_p8_su12"> وشكرا لكاتب الموضوع</su>
</post>
<post id="bolt-arz-NG-169-181089-33697_p11">
<su id="bolt-arz-NG-169-181089-33697_p11_su1"> إقتباس:</su>
<su id="bolt-arz-NG-169-181089-33697_p11_su2"> انا احترم حضرتك ولكن ان سمحت لي فانا اختلف معك</su>
<su id="bolt-arz-NG-169-181089-33697_p11_su3"> بالنسبه للاضرابات ففعلا بيبقي كلها امن مركزي والطريق بيبقي واقف لكن صدقني نتائجها مضمونه</su>
<su id="bolt-arz-NG-169-181089-33697_p11_su4"> وفي امثله كتيره:منها الاضراب والمظاهرات اللي حصلت في دمياط عشان يمنعوا بناء مصنع (مش فاكره اسمه) وفعلا متبناش المصنع</su>
<su id="bolt-arz-NG-169-181089-33697_p11_su5"> وكمان الاضراب اللي عمله سواقين النقل العام وازاي حصلوا علي مطالبهم</su>
<su id="bolt-arz-NG-169-181089-33697_p11_su6"> وكمان المظاهرات اللي حصلت في العالم كله ساعه العدوان علي غزه وتاثيرها علي ايقاف العدوان</su>
<su id="bolt-arz-NG-169-181089-33697_p11_su7"> وفي امثله كتير</su>
<su id="bolt-arz-NG-169-181089-33697_p11_su8"> ملحوظه هامه انا عارفه ان الاضرابات بقت ثقافه مجتمع بس هيا الحل المطروح ادامنا</su>
<su id="bolt-arz-NG-169-181089-33697_p11_su9"> لااقلل دور الصحافه بلعكس الصحافه ليها دور كبير في تحريك الناس ونشر الوعي بواقعهم واللي بيحصل فيه</su>
<su id="bolt-arz-NG-169-181089-33697_p11_su10"> لكن دلوقتي كلنا عارفين اللي بيحصل في المجتمع </su>
<su id="bolt-arz-NG-169-181089-33697_p11_su11"> والمطلوب هو التغيير والتغيير مش هييجي من كلام علي ورق</su>
<su id="bolt-arz-NG-169-181089-33697_p11_su12"> التغيير هيحصل بالتحرك علي ارض الواقع</su>
<su id="bolt-arz-NG-169-181089-33697_p11_su13"> اشكرك علي اتاحه الفرصه لنا لتبادل الاراء في موضوع رائع زي ده</su>
</post>
</multipost>
