<?xml version="1.0" encoding="UTF-8"?>
<multipost id="bolt-arz-DF-210-186177-3026780" language="Arabic">
<post id="bolt-arz-DF-210-186177-3026780_p1">
<su id="bolt-arz-DF-210-186177-3026780_p1_su1">
السلام عليكم ورحمة الله وبركاته !!!
</su>
<su id="bolt-arz-DF-210-186177-3026780_p1_su2">
اتمنى الجميع يكونوا بخير.. موقف وحصل بس استفزنى جامد.. وحبيت اعرف ايه رأيكم فيه !!! ومين الغلطان !!!
</su>
<su id="bolt-arz-DF-210-186177-3026780_p1_su3">
وكانت البداية أن..
</su>
<su id="bolt-arz-DF-210-186177-3026780_p1_su4">
اضطرتنى ظروفى يوما ما لمغادرة المنزل والسفر الى محافظة قريبة من محافظتى..
</su>
<su id="bolt-arz-DF-210-186177-3026780_p1_su5">
تهيأت لمثل هذه الرحلة التى ارفضها تماما الا ان الظروف اجبرتنى لذلك..
</su>
<su id="bolt-arz-DF-210-186177-3026780_p1_su6">
وبدأت الرحلة مع مصاعب الباص.. وذهلت عندما رأيت انى ساجلس فى مواجهة الاشخاص كما فى القطار..
</su>
<su id="bolt-arz-DF-210-186177-3026780_p1_su7">
هل على ان ابقى لمدة ساعتين فى مواجهة ناس لا اعرفهم !! دق القلب خوفا لكن لابد من المشوار..
</su>
<su id="bolt-arz-DF-210-186177-3026780_p1_su8">
واثناء انتظار الركاب.. ظهر اتنين من الركاب يبدو عليهم الزواج حديثا
</su>
<su id="bolt-arz-DF-210-186177-3026780_p1_su9">
كانت تبدو العروس سعيدة لدرجة انها نسيت انها ملاحقة بعيون الركاب..
</su>
<su id="bolt-arz-DF-210-186177-3026780_p1_su10">
وجلسوا فى مواجهتى وكنا بانتظار الراكب الاخير..
</su>
<su id="bolt-arz-DF-210-186177-3026780_p1_su11">
وكانت المفاجأة انه شاب صغير السن اى ان عمره لايتجاوز السابعة عشر على ما يبدو..
</su>
<su id="bolt-arz-DF-210-186177-3026780_p1_su12">
عندما اغلق السائق الباب.. شعرت بالارتياح سانتهى قريبا من الرحلة المزعجة..
</su>
<su id="bolt-arz-DF-210-186177-3026780_p1_su13">
ولكن كان حلمى اكبر منى حتى فى هذا.. لان بدأت المشاكل الرهيبة..
</su>
<su id="bolt-arz-DF-210-186177-3026780_p1_su14">
كانت بداية المشكلة عندما استمر الشاب الصغير فى النظر الى الزوجة التى لا ترتدى الا ما قل من الملابس بحجة الموضة
</su>
<su id="bolt-arz-DF-210-186177-3026780_p1_su15">
كالعادة ومسايرة الحياة العصرية.. والزوج هنا يبدوا انه يحب الزوجة ولا يرى مانع مما ترتديه
</su>
<su id="bolt-arz-DF-210-186177-3026780_p1_su16">
فهى حرية شخصية.. لكن من كثرة نظرات الشاب.. استشاط الزوج والزوجة غضبا..
</su>
<su id="bolt-arz-DF-210-186177-3026780_p1_su17">
ومالت الزوجة بدلال تشتكى ضيقها للزوج..
</su>
<su id="bolt-arz-DF-210-186177-3026780_p1_su18">
وفجأة نهر الزوج الشاب الصغير وواجه قائلا لماذا تنظر هكذا لزوجتى.. اليس لك اخوات,,
</su>
<su id="bolt-arz-DF-210-186177-3026780_p1_su19">
كنت انظر لخارج الباس واستمع فقط فانا لا اساير الموضة بحاذفيرها و لكن ارتدى ما يسمح به دينى ويناسب ذوقى ويجبر غيرى على احترامى..
</su>
<su id="bolt-arz-DF-210-186177-3026780_p1_su20">
هنا تعالت اصوات الركاب وكما نعرف الشعب المصرى هناك من شتم الشاب دون معرفة شئ..اعتقادا منه انه يعاكس الزوجة..دون ان يتأكدوا من ذلك..
</su>
<su id="bolt-arz-DF-210-186177-3026780_p1_su21">
وهناك البعض الذى كان متفرجا فقط.. والسائق الذى ادلى برأيه بان لابد من حرق الشباب فى ميدان عام..
</su>
<su id="bolt-arz-DF-210-186177-3026780_p1_su22">
واشتركت السيدات ما هى دى المساواة لازم يشاركوا حتى من غيرما يعرفوا ايه حصل.. وقالوا حتى بعد الثورة لسه فيه ناس بتعاكس !!
</su>
<su id="bolt-arz-DF-210-186177-3026780_p1_su23">
حقيقى اتفاجئت بالرأى الغريب ده..لكن كنت مستمعة فقط
</su>
<su id="bolt-arz-DF-210-186177-3026780_p1_su24">
وما لفت نظرى ان الجميع يتكلمون ويتجادلون عدا الشاب الذى تسبب فى المشكلة
</su>
<su id="bolt-arz-DF-210-186177-3026780_p1_su25">
وبعد ان هديت الامور سمعته يقول بثقة قويه بالنفس.. هل انتهيتم !!! انا فاسق.. انا كافر !! انا لازم اقتل نفسى على غلطى الذى لا يغتفر.. اصل جوزها ولا هى عملوا غلط !!
</su>
<su id="bolt-arz-DF-210-186177-3026780_p1_su26">
هنا علا صوت الزوج ماذا فعلنا !! عرفنا وانت بتتكلم بجرأة متناهية !!
</su>
<su id="bolt-arz-DF-210-186177-3026780_p1_su27">
قال الشاب بهدوء انت سمحت لزوجتك بالخروج بملابس قليلة تظهر اكثر ما تخفى !!يبقى من حقى اتفرج
</su>
<su id="bolt-arz-DF-210-186177-3026780_p1_su28">
ليه زعلان انا ليا الظاهر منها بتشارك فيه انا و كل الناس وانت ليك الاجزاء المخفية وده اختياركم بنفسكم.. الم تجعل زوجتك معروضة للجميع !!!
</su>
<su id="bolt-arz-DF-210-186177-3026780_p1_su29">
هنا لم اسمع اى صوت سوى صوت بكاء الزوجة بعد ان قالت بصوت خافت غير مسموع انا حرة فى لبسى.. دى حرية شخصية !!!!
</su>
<su id="bolt-arz-DF-210-186177-3026780_p1_su30">
اما الزوج فعلاه الهم والحزن ولم اسمع منه سوى طلب النزول هنا والهروب مما حدث !!!
</su>
<su id="bolt-arz-DF-210-186177-3026780_p1_su31">
هنا فى الموقف ده الكلام مش على لبس الزوجة لان الحياء قل !!
</su>
<su id="bolt-arz-DF-210-186177-3026780_p1_su32">
ولا فى موقف الزوج لانه قتل رجولته بنفسه...ووافق على حرية مغلوطة..
</su>
<su id="bolt-arz-DF-210-186177-3026780_p1_su33">
لكن عجبنى موقف الشاب الصغير الذى غلب فكر الرجال.. واعطاهم درس
</su>
<su id="bolt-arz-DF-210-186177-3026780_p1_su34">
اعتقد انه سيغير حياة الزوج والزوجة دا لو عندهم احساس !!!
</su>
<su id="bolt-arz-DF-210-186177-3026780_p1_su35">
اما الشئ الغريب اللى مش ممكن انساه هو تدخل الناس فى الباص فى الكلام من غير ما يفهموا اى شئ.. كانه مولد ولازم الكل يشارك او هتبقى بايخة فى حقه انه مش يشارك !!
</su>
<su id="bolt-arz-DF-210-186177-3026780_p1_su36">
ولا مقوله حتى بعد الثورة لسه فيه ناس بتعاكس !!
</su>
<su id="bolt-arz-DF-210-186177-3026780_p1_su37">
دخلوا الثورة فى كل شئ وازاى السلوكيات هتتغير واحنا مش بنحاول نغير نفسنا اساسا.. واسهل كلمة تقال هى ( دى حرية شخصية )
</su>
<su id="bolt-arz-DF-210-186177-3026780_p1_su38">
هل فعلا هى دى الحريه الشخصية المطلوبة ولا احنا زودناها جداااااااااااااا!!!!!
</su>
<su id="bolt-arz-DF-210-186177-3026780_p1_su39">
ممكن اجابة
</su>
<su id="bolt-arz-DF-210-186177-3026780_p1_su40">
تقبلوااااااااااااااا تحياتى...
</su>
</post>
<post id="bolt-arz-DF-210-186177-3026780_p2">
<su id="bolt-arz-DF-210-186177-3026780_p2_su1">
بصراحة الكل غلطان مفيش حد هيطلع برئ من الموقف يعنى الزوج اللى معندوش ذرة رجولة وفرحان بزوجته وهى لابسة الموضة وقلة الادب والزوجة اللى معندهاش حياء ولا احترام لنفسها ولزوجها
</su>
<su id="bolt-arz-DF-210-186177-3026780_p2_su2">
ولا الشاب اللى برر موقفه ان الزوجة لابسة مش كويس
</su>
<su id="bolt-arz-DF-210-186177-3026780_p2_su3">
خلاص يا اخى بس برا الباص بدلل مع اى حد لو المنظر مش عاجبك لكن دى بجاحة بصراحة هو رايه صحيح اوك بس يكون فى صورة نصيحة للزوج مش ينظر وبعدين يقول كده
</su>
<su id="bolt-arz-DF-210-186177-3026780_p2_su4">
واكيد دى مش حرية شخصية ولا اى حااجة دى عدم احترام
</su>
<su id="bolt-arz-DF-210-186177-3026780_p2_su5">
شكرررا على الموضوع الجميل
</su>
</post>
<post id="bolt-arz-DF-210-186177-3026780_p3">
<su id="bolt-arz-DF-210-186177-3026780_p3_su1">
دخلوا الثورة فى كل شئ وازاى السلوكيات هتتغير واحنا مش بنحاول نغير نفسنا
</su>
<su id="bolt-arz-DF-210-186177-3026780_p3_su2">
اساسا.. واسهل كلمة تقال هى ( دى حرية شخصية )
</su>
<su id="bolt-arz-DF-210-186177-3026780_p3_su3">
للاسف كل شىء دلوقتى بقا تحت الشعار ده حرية شخصية وخلاص
</su>
<su id="bolt-arz-DF-210-186177-3026780_p3_su4">
طب انت لما تأذى غيرك دى حرية شخصية يعنى مش فاهمه
</su>
<su id="bolt-arz-DF-210-186177-3026780_p3_su5">
الغلط من الاساس على الزوج انه سمح لزوجته انها تخرج بالشكل ده وكان من الطبيعي انه يهرب فالاخر
</su>
<su id="bolt-arz-DF-210-186177-3026780_p3_su6">
لان من الاساس مافيش رجولة يبقا الهروب متوقع
</su>
<su id="bolt-arz-DF-210-186177-3026780_p3_su7">
اما بكاء الزوجة فده يدل على انها ضعيفة الشخصية وانها من الاساس ماشية مع تيار الموضه وخلاص وعايزة تبقا فنظر الناس حلوة وخلاص بغض النظر بقا الموضوع ده هيسببلها مشاكل ومضايقات ولا لا
</su>
<su id="bolt-arz-DF-210-186177-3026780_p3_su8">
واما الشاب فكان شىء طبيعي يعمل كده طالما فعلا حاجه معروضة قدامه ويمكن اتعلموا من الموقف ده درس
</su>
<su id="bolt-arz-DF-210-186177-3026780_p3_su9">
اما الناس بقا كل واحد بتاخده الشهامه فأنه يدافع وخلاص والناس اللى سكتت اكيد لان الشاب معاه حق والغلط على الزوجين مش عليه هو
</su>
<su id="bolt-arz-DF-210-186177-3026780_p3_su10">
اما موضوع الثورة دى سلوكيات جوانا اه الثورة غيرت فينا حاجات كتير بس اتمنا فعلا اننا نقضي على السلوك ده واكيد مش هيجي من فراغ الا لو كل واحده اتحكمت فى نفسها وفطريقة لبسها ولما الشباب يغيروا من نفسهم وسلوكياتهم
</su>
<su id="bolt-arz-DF-210-186177-3026780_p3_su11">
اكيد وقتها هنقضى على السلوك ده
</su>
<su id="bolt-arz-DF-210-186177-3026780_p3_su12">
موضوع جميل جدا واسفة لو طولت عليكي
</su>
<su id="bolt-arz-DF-210-186177-3026780_p3_su13">
تحياااااااااااااااتى ليكي
</su>
</post>
<post id="bolt-arz-DF-210-186177-3026780_p4">
<su id="bolt-arz-DF-210-186177-3026780_p4_su1">
موضوع جميييل جدآآآآ جزاكى الله خيرا
</su>
<su id="bolt-arz-DF-210-186177-3026780_p4_su2">
ورأى من رأى عاشق البلانكوا..الكل غلطان الى يضايقنى الناس (معاهم معاهم عليهم عليهم)
</su>
<su id="bolt-arz-DF-210-186177-3026780_p4_su3">
والشاب برده ولكن هو برر موقفه بطريقه ذكيه بس غلطان انه نظر اليها
</su>
<su id="bolt-arz-DF-210-186177-3026780_p4_su4">
وطبعا الزوج والزوج دول سبب المشكله
</su>
<su id="bolt-arz-DF-210-186177-3026780_p4_su5">
مش هى ديه الحريه احنا زودناها شويتين مش شويه...وخلينا نقول ابدأ بنفسك.. مش عارفه اقول ايه؟
</su>
</post>
<post id="bolt-arz-DF-210-186177-3026780_p8">
<su id="bolt-arz-DF-210-186177-3026780_p8_su1">
بصراحه عجبنى موقف الشاب جداً
</su>
<su id="bolt-arz-DF-210-186177-3026780_p8_su2">
عنده حق طبعاً
</su>
<su id="bolt-arz-DF-210-186177-3026780_p8_su3">
وفين الحريه دى ؟ لما بنت تبين شعره من طرحتها وهى ماشيه ؟
</su>
<su id="bolt-arz-DF-210-186177-3026780_p8_su4">
ولا تلبس قصيره وضيق ؟
</su>
<su id="bolt-arz-DF-210-186177-3026780_p8_su5">
طيب فين شروط الحجاب اللى ربنا قال عليهـا؟
</su>
<su id="bolt-arz-DF-210-186177-3026780_p8_su6">
دى مش حريه
</su>
<su id="bolt-arz-DF-210-186177-3026780_p8_su7">
دى اسمها وقاحه
</su>
<su id="bolt-arz-DF-210-186177-3026780_p8_su8">
وازاى ده أصلاً راجل ؟
</su>
<su id="bolt-arz-DF-210-186177-3026780_p8_su9">
راجل يسمح لزوجته تلبس كده ؟
</su>
<su id="bolt-arz-DF-210-186177-3026780_p8_su10">
طيب بلاش نقول رجوله ونخوه ودين ولا كلام من ده
</su>
<su id="bolt-arz-DF-210-186177-3026780_p8_su11">
مش بيغر عليها ؟
</su>
<su id="bolt-arz-DF-210-186177-3026780_p8_su12">
ولا لما حد يبص ليها بس يعمل فيها راجل
</su>
<su id="bolt-arz-DF-210-186177-3026780_p8_su13">
بجد المناظر دى بقنا نشوفها كتير اوى الايام دى
</su>
<su id="bolt-arz-DF-210-186177-3026780_p8_su14">
ربنا يرحمنا منهم
</su>
<su id="bolt-arz-DF-210-186177-3026780_p8_su15">
وايه علاقه الثوره بالموقف اصلا ؟ الثوره دى كانت ثوره سياسيه لكن احنا اخلاقنا لسه زى ماهى
</su>
<su id="bolt-arz-DF-210-186177-3026780_p8_su16">
بالعكس كمان فقدنا كتير اوى من مبادئنا
</su>
<su id="bolt-arz-DF-210-186177-3026780_p8_su17">
شكرا لحضرتك على الموضوع الجميل
</su>
</post>
<post id="bolt-arz-DF-210-186177-3026780_p10">
<su id="bolt-arz-DF-210-186177-3026780_p10_su1">
ربما اخطأ هذا الشاب إلى انه خرج باستفادة كبيرة بهذا الموقف
</su>
<su id="bolt-arz-DF-210-186177-3026780_p10_su2">
وافحم بها الزوجان المتبرجان
</su>
</post>
<post id="bolt-arz-DF-210-186177-3026780_p11">
<su id="bolt-arz-DF-210-186177-3026780_p11_su1">
بجد فعلاً الكـــــل غلطان ف الموقف دا و انا أأيد رأى عاشق البلانكو بصراحة
</su>
<su id="bolt-arz-DF-210-186177-3026780_p11_su2">
لكن الشاب الصغير غلطان و ف نفس الوقت عمل حاجة جميلة بحيث انه احرج الزوجان و لعل و عسى يفكر الزوج بطريقة تانية و يخلى زوجته تلبس ملابس محترمة..
</su>
<su id="bolt-arz-DF-210-186177-3026780_p11_su3">
بس اللى مستغرباله ان الالزوجة نفسها لابسة ملابس مش مؤدبة و دى كبيرة حتى.. انا كنت فاكرة ان المراهقين اغلبهمـ هما صاحبين الملابس دى يعنى اعدادى و ثانوى و جامعة أكثرهمـ !!
</su>
<su id="bolt-arz-DF-210-186177-3026780_p11_su4">
ربنا يهديهمـ يا بنتى
</su>
<su id="bolt-arz-DF-210-186177-3026780_p11_su5">
بس بجد موضوع جميل جداً و بيطرح كذا مشكلة مهمة ف المجتمع.. سلمت يداكـِ
</su>
</post>
<post id="bolt-arz-DF-210-186177-3026780_p12">
<su id="bolt-arz-DF-210-186177-3026780_p12_su1">
طبعا الكل غلطان فى الموقف ده بس الزوجة هى من قامت بدور البطولة كلنا كنا بنسمع ان البنت ممكن تلبس (على الموضة كده)قبل الزواج وطبعا الغرض مفهوم (مع تحفظى على هذا الكلام)
</su>
<su id="bolt-arz-DF-210-186177-3026780_p12_su2">
لكن بعد الزواج ما الحافز للبس المشين ده ؟
</su>
<su id="bolt-arz-DF-210-186177-3026780_p12_su3">
انا عن نفسى القى كل المسئولية على الزوج
</su>
</post>
</multipost>
