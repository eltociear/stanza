<multipost id="bolt-arz-DF-175-182187-631714" language="Arabic">
<post id="bolt-arz-DF-175-182187-631714_p1">
<su id="bolt-arz-DF-175-182187-631714_p1_su1">
 صباح الخير عليك يا سيادة المشير وعلى رجالتك رجالة مصر اللي رافعين راسها في كل حتة
</su>
<su id="bolt-arz-DF-175-182187-631714_p1_su2">
 امال ايه انتم فخر لينا كلنا
</su>
<su id="bolt-arz-DF-175-182187-631714_p1_su3">
 بنتفرج على اي حاجة من ريحتكم في اي مناسبة وتلاقي صدورنا اتنفخت خيلاء بيكم
</su>
<su id="bolt-arz-DF-175-182187-631714_p1_su4">
 هو فيه حاجة في مصر دلوقت تخلينا ننفخ صدورنا غيركم
</su>
<su id="bolt-arz-DF-175-182187-631714_p1_su5">
 اما بعد
</su>
<su id="bolt-arz-DF-175-182187-631714_p1_su6">
 سيادة الحبيب المشير موقفك وموقف رجالتك مع شعب مصر في الثورة مش ممكن يتنسي
</su>
<su id="bolt-arz-DF-175-182187-631714_p1_su7">
 اخدتم اوامر بالضرب او ما اخدتوش انتم رجالة مصر وحبايب شعبها ومش ممكن كنتم هتلمسوا حد في الميدان
</su>
<su id="bolt-arz-DF-175-182187-631714_p1_su8">
 من يوم 28 يناير وانتم تاج فوق راسنا
</su>
<su id="bolt-arz-DF-175-182187-631714_p1_su9">
 وكان كل يوم يمر تزيد غلاوتكم وحلاوتكم
</su>
<su id="bolt-arz-DF-175-182187-631714_p1_su10">
 حتى الاخطاء زي كشف العذرية كدبنها..........علشان عيونكم
</su>
<su id="bolt-arz-DF-175-182187-631714_p1_su11">
 وكنا على استعداد نتهم بناتنا في شرفهم فعلا ولا نقبل عليكم تهمة زي ده
</su>
<su id="bolt-arz-DF-175-182187-631714_p1_su12">
 والعيال الجدعان اللي كانوا بيتبهدلوا في الحربي منهم ناس ما كنتش توافق تحكي على اللي حصلها علشان حبكم مرشششششششششق في صدورنا
</su>
<su id="bolt-arz-DF-175-182187-631714_p1_su13">
 ظباط الجيش اللي طلعوا في المظاهرة رميناهم بالطوب وبلغنا عنهم الشرطة العسكرية احتراما لكم ولإدارتكم وارادتكم ولرجالة الجيش كله
</su>
<su id="bolt-arz-DF-175-182187-631714_p1_su14">
 وكأنهم مش من حقهم يطالبوا هما كمان بالتطهير والتغير
</su>
<su id="bolt-arz-DF-175-182187-631714_p1_su15">
 اي حاجة كنا بنبلعها امال ايه علشان الشوك اللي في الورد........احب الورد مهما جه من الورد ده ورررررررررررررررررررد يا جدعان
</su>
<su id="bolt-arz-DF-175-182187-631714_p1_su16">
 اطمنا قوي انكم بتخططوا لينا ووضعتم لنا خطة طريق
</su>
<su id="bolt-arz-DF-175-182187-631714_p1_su17">
 استفتاء = برلمان= دستور=رياسة وزي ما قلتم في اول بيان....تسليم السلطة من الجيش لمدنية منتخبة في نهاية العام الجاري 2011
</su>
<su id="bolt-arz-DF-175-182187-631714_p1_su18">
 فرحنا جدا انكم حاسين بدم الشهداء اللي ادفع تمن للخطة ده وكنا سعداء جدا انكم ساندين ضهرنا
</su>
<su id="bolt-arz-DF-175-182187-631714_p1_su19">
 تفتكروا بعد كل العشق المسموح ده والحب اللي بيرفرف جوا قلوبنا ده ووقفة الرجال اللي ما كنتوش ملزمين بيه ده نقبل ان حد يمس رمز منكم او حتى اصغر فرد مجند منكم
</su>
<su id="bolt-arz-DF-175-182187-631714_p1_su20">
 تفتكروا ان شعب مصر يقبل محاكمة حد فيكم مهما غلط بعد كدا في الشعب او مهما ظهر تلاعب منه او فساد
</su>
<su id="bolt-arz-DF-175-182187-631714_p1_su21">
 اللي عمال يزن عليكم ان الشعب والثوار هيعمل فيكم ويحاكم ويسوي وووووو
</su>
<su id="bolt-arz-DF-175-182187-631714_p1_su22">
 ده ثورة مضادة زي الثورة المضادة اللي كانت بطالبكم باحكام عرفية بداية الثورة
</su>
<su id="bolt-arz-DF-175-182187-631714_p1_su23">
 واللي كانت بتنادي على اللوا المشير يعلي مراكبه وينزل يقف معاهم في مصطفى محمود وروكسي احتراما للرأي والرأي الاخر
</su>
<su id="bolt-arz-DF-175-182187-631714_p1_su24">
 وكأن الدم فيه رأي ورأي اخر
</su>
<su id="bolt-arz-DF-175-182187-631714_p1_su25">
 واللي بتزرع في كل مظاهرة شوية بلطجية ترمي عليكم طوب علشان تقعوا في عيالنا والدم يبقى للركب ويقف هو يتفرج ويضحك على الجيش والشعب ويشاور بصبااااااااااعه
</su>
<su id="bolt-arz-DF-175-182187-631714_p1_su26">
 يا حبيبنا المشير انت رمز مش ممكن نقلل منه مهما سمعت صراخ
</su>
<su id="bolt-arz-DF-175-182187-631714_p1_su27">
 لك كل الاحترام وكمان الجيش
</su>
<su id="bolt-arz-DF-175-182187-631714_p1_su28">
 مش علشان الجيش خالي من الفساد........ما هو زيه زي اي مؤسسة ماسكها ناس فيهم وفيهم
</su>
<su id="bolt-arz-DF-175-182187-631714_p1_su29">
 علشان وقفة ثورة 25 يناير تجب ما قبلها....وقفة يناير تجب ما قبلها...وقفة يناير تجب ما قبلها
</su>
<su id="bolt-arz-DF-175-182187-631714_p1_su30">
 واللي وقف جنبنا هو رجالته في الموقف العظيم ده مش ممكن نمسه او نهينه او نسمح لحد يلمسه
</su>
<su id="bolt-arz-DF-175-182187-631714_p1_su31">
 وجربتوا بنفسكم مرة في العباسية
</su>
<su id="bolt-arz-DF-175-182187-631714_p1_su32">
 ارجوكم ارجوكم ارجوكم
</su>
<su id="bolt-arz-DF-175-182187-631714_p1_su33">
 بكلمك وبكلم الفنجري اللي رطب قلوبنا بتحيته العسكرية للشهداء
</su>
<su id="bolt-arz-DF-175-182187-631714_p1_su34">
 بكلمك وبكلم عنان والعصار وكل واحد من مجلسكم الموقر
</su>
<su id="bolt-arz-DF-175-182187-631714_p1_su35">
 اولادكم ادبحوا في الميدان قدام عينكم
</su>
<su id="bolt-arz-DF-175-182187-631714_p1_su36">
 ورجالتكم خدوا نفس الرصاص اللي دخل قلوب ولادنا من الشرطة
</su>
<su id="bolt-arz-DF-175-182187-631714_p1_su37">
 والثوار ما تحركوش من الميدان إلا لما وعدتم بتنفيذ الخطة السابقة في نقل السلطة
</su>
<su id="bolt-arz-DF-175-182187-631714_p1_su38">
 عايزين تسحبوا تمن دمهم بعد ما وعدتم بتقديمه ليييييييييييييييه
</su>
<su id="bolt-arz-DF-175-182187-631714_p1_su39">
 عايزين ثقتنا فيكم تقل ليييييييييييييييه
</su>
<su id="bolt-arz-DF-175-182187-631714_p1_su40">
 عايزين مكانتكم وحبكم في قلوبنا ينشف ليييييييييييييه
</su>
<su id="bolt-arz-DF-175-182187-631714_p1_su41">
 ارحمونا وارحموا قلوب الامهات اللي صبرت على دم اولادها بعد وعود منكم وارحموا شعب كنتم شاهدين على ذله 30 سنة طلع يتنفس تحت حمايتكم
</su>
<su id="bolt-arz-DF-175-182187-631714_p1_su42">
 ارحموا الثقة اللي زرعناه فيكم وارحموا مصر من نزعها منكم....لأنها هتكون دمااااااااااار على مصر كلها لو انتزعت الثقة
</su>
<su id="bolt-arz-DF-175-182187-631714_p1_su43">
 ارحمونا ونفذوا خطة الطريق اللي دفعنا تمنها وارجعوا الى اماكنكم معظمين ومبجلين مرفوعين الرأس ورافعين رأس كل مصر
</su>
<su id="bolt-arz-DF-175-182187-631714_p1_su44">
 وخليكم في قلب كل مصر شرف وفخر يتباهي بيه طول حياته بين اولاده
</su>
<su id="bolt-arz-DF-175-182187-631714_p1_su45">
 ان جيش مصر وقف وقفة رجالة جنب شعب مصر ونفذ وعوده وحمى حرية دفعنا تمنها دم قلوبنا
</su>
<su id="bolt-arz-DF-175-182187-631714_p1_su46">
 سدد الله خطاكم على طريق الخير لمصر وشعبها
</su>
<su id="bolt-arz-DF-175-182187-631714_p1_su47">
 ورفع رأس مصر عاليا بجهودكم
</su>
<su id="bolt-arz-DF-175-182187-631714_p1_su48">
 ودمتم فخرا لنا
</su>
<su id="bolt-arz-DF-175-182187-631714_p1_su49">
 والله المستعان
</su>
</post>
<post id="bolt-arz-DF-175-182187-631714_p4">
<su id="bolt-arz-DF-175-182187-631714_p4_su1">
 عليكي نووووووووووووووووووووور
</su>
</post>
<post id="bolt-arz-DF-175-182187-631714_p7">
<su id="bolt-arz-DF-175-182187-631714_p7_su1">
 جزاك الله خيرا حبيبتى
</su>
<su id="bolt-arz-DF-175-182187-631714_p7_su2">
 انا معاكى الجيش يستحق كل تقدير وياريت ينفذوا كلامهم فى اول بيان
</su>
</post>
<post id="bolt-arz-DF-175-182187-631714_p9">
<su id="bolt-arz-DF-175-182187-631714_p9_su1">
 علشان بنحبكم كفاااااااااااااايه,
</su>
<su id="bolt-arz-DF-175-182187-631714_p9_su2">
 ارجعوا احموا مصر من اعدائها,
</su>
<su id="bolt-arz-DF-175-182187-631714_p9_su3">
 وسيبوها لواحد حازم وكمان صالح,
</su>
<su id="bolt-arz-DF-175-182187-631714_p9_su4">
 ان شاء الله يعبر بها بر الاماااااااااااااان
</su>
</post>
<post id="bolt-arz-DF-175-182187-631714_p13">
<su id="bolt-arz-DF-175-182187-631714_p13_su1">
 الله يرحمه بقى سعد زغلول قالها حكمه ما فيش فايده والظاهر عمرنا ما هيسمح لنا نحكم نفسنا بنفسنا وهنفضل على طوووووول مستعمرين بالوكاله
</su>
<su id="bolt-arz-DF-175-182187-631714_p13_su2">
 ريحى نفسك يا ام البنات
</su>
</post>
<post id="bolt-arz-DF-175-182187-631714_p15">
<su id="bolt-arz-DF-175-182187-631714_p15_su1">
 سيادة المشير بيعرف ينام !!!!!!!!!!!!!!!!!!!
</su>
</post>
<post id="bolt-arz-DF-175-182187-631714_p16">
<su id="bolt-arz-DF-175-182187-631714_p16_su1">
 مش عارفة ليه بكيت لما قريت موضوعك؟؟؟؟؟؟؟؟
</su>
<su id="bolt-arz-DF-175-182187-631714_p16_su2">
 يمكن لانك وصفتى الوجع اللى جوايا كويس اوى؟؟؟؟ 
</su>
<su id="bolt-arz-DF-175-182187-631714_p16_su3">
 يمكن عشان جيتى على الجرح؟؟؟؟؟ 
</su>
<su id="bolt-arz-DF-175-182187-631714_p16_su4">
 يمكن عشان فرحت انك رغم انك من اكثر الناس ثقة فى المجلس العسكرى فهمتى الامور صح؟؟؟؟؟؟؟؟ و ده اللى اتمنى الكل يفهمه
</su>
<su id="bolt-arz-DF-175-182187-631714_p16_su5">
 يمكن عشان خايفة على حبيبتى مصر من اكبر خطر بيهددها و هو الناس اللى مش فاهمة و اللى لو زاد عددهم البلد هتوصل لطريق مسدود؟؟؟؟؟
</su>
<su id="bolt-arz-DF-175-182187-631714_p16_su6">
 مش عارفة !!!!!!!!!!!! بس اللى حصل انى بكيت من قلبى على الكلام ده
</su>
<su id="bolt-arz-DF-175-182187-631714_p16_su7">
 ياااااااااااااااااااااارب اكتب الخير لمصر و خرجها من ازمتها ياااااااااااااااارب
</su>
<su id="bolt-arz-DF-175-182187-631714_p16_su8">
 انا قبل الثورة عمرى ما دعيت للبلد و انا بصلى لكن دلوقتى دايماً بدعى لحبيبتى مصر فى صلاتى و وقت فطارى لما اكون صايمة
</su>
<su id="bolt-arz-DF-175-182187-631714_p16_su9">
 ادعوا كلكم لان ربنا بس هو اللى فى ايده يرحمنا و يخرج مصر من الفخ اللى فيه ناس عايزين يوقعوا البلد فيه
</su>
</post>
<post id="bolt-arz-DF-175-182187-631714_p18">
<su id="bolt-arz-DF-175-182187-631714_p18_su1">
 ربنا يباركلك ويصلح حال مصر ويكون الي جاي احسن من الي فات
</su>
<su id="bolt-arz-DF-175-182187-631714_p18_su2">
 انا دايما متفائلة وبحاول استني الافضل
</su>
<su id="bolt-arz-DF-175-182187-631714_p18_su3">
 وان شاء الله ربنا حيكمل فضلة علينا زي ما نجح الثورة قادر يرفع شان البلد ويصلح حالها
</su>
</post>
<post id="bolt-arz-DF-175-182187-631714_p32">
<su id="bolt-arz-DF-175-182187-631714_p32_su1">
 المشاركة الأصلية كتبت بواسطة هوبة الطيوبة
</su>
<su id="bolt-arz-DF-175-182187-631714_p32_su2">
 نفس اللى حصل معايا على فكرة
</su>
<su id="bolt-arz-DF-175-182187-631714_p32_su3">
 يارب الناس تفهم
</su>
<su id="bolt-arz-DF-175-182187-631714_p32_su4">
 ياااااااارب احمى مصر واحمى شعبها واحفظنا من كل سوء
</su>
<su id="bolt-arz-DF-175-182187-631714_p32_su5">
 شكرا ليكى اختى على كلماتك المعبرة القيمة
</su>
<su id="bolt-arz-DF-175-182187-631714_p32_su6">
 لازم يكون نفس اللى حصل معاكى لان وجعنا و همنا واحد
</su>
<su id="bolt-arz-DF-175-182187-631714_p32_su7">
 يااااااااااااااااااااارب النصر من عندك ياااااااااارب
</su>
<su id="bolt-arz-DF-175-182187-631714_p32_su8">
 الشكر لله حبيبتى
</su>
</post>
</multipost>
