<multipost id="bolt-arz-DF-221-194675-6456985" language="Arabic">
<post id="bolt-arz-DF-221-194675-6456985_p1">
<su id="bolt-arz-DF-221-194675-6456985_p1_su1">
 اريد ان اعرف ماهى مدى قناعه الاعضاء بدوله مصر لفكرة اعادة احياء اللغه المصريه اى ان نعود الى اللغه القبطيه او ان نختص انفسنا بلغه مصريه تكون معبرة فقط عن مصريتنا حتى نبتعد نهائيا عن كابوس العروبه و القوميه العربيه و اخواننا من البدو و تلك السخافات التى اوصلتنا الى حافه الهاويه
</su>
<su id="bolt-arz-DF-221-194675-6456985_p1_su2">
 ارجو ابداء الاراء
</su>
</post>
<post id="bolt-arz-DF-221-194675-6456985_p2">
<su id="bolt-arz-DF-221-194675-6456985_p2_su1">
 تغيير اللغة مش قرار!
</su>
<su id="bolt-arz-DF-221-194675-6456985_p2_su2">
 اللهجة المصرية جميلة و متأثرة أصلاً بالقبطية و النوبية و بكل تقاليد الحياة في كل ربوع مصر..
</su>
<su id="bolt-arz-DF-221-194675-6456985_p2_su3">
 اللي ممكن نتكلم عليه هو أحياء ثقافات أندثرت كنوع من خلق روافد ثقافية جديدة تساعدنا على فهم و إدراك صعوبة و تشبيكات هويتنا كمصريين.. ساعتها هنبطل نتغنى بكلمة الهوية العربية و كانها الحقيقة المطلقة اللي لازم كلنا نرضخ ليها..
</su>
<su id="bolt-arz-DF-221-194675-6456985_p2_su4">
 لكن اللي عايز أحط تحت خط في كلامي.. أن تغيير اللغة أو قرار التملص من أرث الهوية الإقليمية مش قرار بيتاخد.. لكن تحجيمه و وضعه في حجمه الحقيقي بالنسبة لنا كمصريين هو ده هيكون القرار.. و تنفيذ القرار ببساطة هيكون عبر فتح المجال أكثر أمام الهويات الأخرى الموجودة بالفعل و بتعاني التهميش التام..
</su>
<su id="bolt-arz-DF-221-194675-6456985_p2_su5">
 أنا مش بتضايق أن أي مصري يقول على نفسه عربي..
</su>
<su id="bolt-arz-DF-221-194675-6456985_p2_su6">
 اللي بتضايق منه أن أي عربي يصمم أن مصر عربية..
</su>
<su id="bolt-arz-DF-221-194675-6456985_p2_su7">
 فهمتوا الفرق؟!
</su>
<su id="bolt-arz-DF-221-194675-6456985_p2_su8">
 كل واحد حر في أنه يعطي أي هوية لنفسه يجدها لايقة عليه.. لكن اللي مش صح هو أننا نجعل من الهوية ديه هوية وحيدة و منفردة على حساب حقائق تانية..
</su>
<su id="bolt-arz-DF-221-194675-6456985_p2_su9">
 و نقتل جنبها كل هوية..
</su>
</post>
<post id="bolt-arz-DF-221-194675-6456985_p6">
<su id="bolt-arz-DF-221-194675-6456985_p6_su1">
 طبعا يا عمدة انا مع استعادة مصرية لهويتها المصرية بس برضوا صعب اننا نرجع ورا اوى كدة نرجع اللغة القبطية ونلبس ملابس الفراعنة ونكتب على ورق البردى حنبأ عاملين زى الجماعة اللى احنا اساسا بنعايب عليهم انهم عايشين فى الماضى. 
</su>
<su id="bolt-arz-DF-221-194675-6456985_p6_su2">
 لامفروض اننا نتطور مع العالم بالذات ان مصر معروفة ان كل الحضارات كانت بتيجة عندها وتقوم واخدة لون خاص بيها وفى موضوع اللغة بالذات اعتقد ان العامية هى احسن بديل حاليا يعنى لازم نشجعها فى نتشرها فى المجالات اللى لسة مدخلتش فيها زى الجرايد والتلفزيون 
</su>
<su id="bolt-arz-DF-221-194675-6456985_p6_su3">
 وبعدين العامية فيها كلام كتير من لغات تانية انجليزى وفرنساوى وايطالى ويونانى حتعبر عن مجتمعنا المصرى المنفتح على العالم.
</su>
<su id="bolt-arz-DF-221-194675-6456985_p6_su4">
 وربنا يخليلنا شعراء العامية يطربونا كمان وكمان
</su>
</post>
<post id="bolt-arz-DF-221-194675-6456985_p7">
<su id="bolt-arz-DF-221-194675-6456985_p7_su1">
 بس انا شايف ان اللغه العربيه دى عامله لنا ربط ابدى مع الناس اللى بجزيرة العرب و عشان نفكنا منهم خالص لازم لنا لغه مستقله انا طبعا ما بناديش اننا نرجع يعنى نعيش هويتنا بنفس الطريقه بتاعت زمان بس انا بتكلم اننا يبقى لنا لغه مستقله 
</su>
<su id="bolt-arz-DF-221-194675-6456985_p7_su2">
 يعنى نطور القبطيه او نعمل زي اتاتورك ما لغى الابجديه العربيه و استبدلها باللاتينيه المهم نبقى مستقلين تماما و موضوع العاميه اخر شئ احمد عبد المعطى حجازى رفض ان يخلى شعراء العاميه يشتركوا بمسابقه و غيرة كتير بيتكلموا ان العاميه اسفاف
</su>
</post>
<post id="bolt-arz-DF-221-194675-6456985_p8">
<su id="bolt-arz-DF-221-194675-6456985_p8_su1">
 اللغة العاميةالمصرية لغة خاصة بمصر ولا يوجد فى العرب من لايفهمها بل ان المصريين الموجوين فى الدول دى بيعانوفى البداية لحد ما يعرفو اللهجات الخاصة بالبلاد دى 
</su>
<su id="bolt-arz-DF-221-194675-6456985_p8_su2">
 اما حكاية لغة ثانية متهيألى وراها عداوة وراها اسفين بين العرب احنا بشر وهما كمان بشر حاسبو انفسكم قبل ماتعادو الناس من غير داعى والمثل بيقول ال يا برص بخيت الملح لية قال بربى عداوة احنا ناقصين
</su>
</post>
<post id="bolt-arz-DF-221-194675-6456985_p19">
<su id="bolt-arz-DF-221-194675-6456985_p19_su1">
 طبعًا مش هينفع نكتب باللغه العربيه ، وهنكتب بالعاميه ، بس سؤال ع السريع يا أخ عماد :
</su>
<su id="bolt-arz-DF-221-194675-6456985_p19_su2">
 هي اللغه المصريه (هي القبطيه)؟ يعني هي دي اللغه اللي بتعبر عن هوية مصر الحقيقيه اللي مفروض نحييها ؟
</su>
<su id="bolt-arz-DF-221-194675-6456985_p19_su3">
 مجرد سؤال بس لو حضرتك تفضلت بالجواب يا ريت تدعمه بما يُثبت ذلك وأنا هكون معاك صدقني.
</su>
<su id="bolt-arz-DF-221-194675-6456985_p19_su4">
 سؤال تاني بعيد عن السؤال الأولاني ده
</su>
<su id="bolt-arz-DF-221-194675-6456985_p19_su5">
 هو حضرتك بتعرف تقرا وتكتب قبطي ؟ وهل لو بتعرف القبطيه من السهل أن تكون هذه اللغه عصريه ومتطوره مع مقضيات عصر الألفيه الجديده اللي بنعيش فيها ؟ 
</su>
<su id="bolt-arz-DF-221-194675-6456985_p19_su6">
 إذا كانت اللغه العربيه بثرائها الآن غير مواكبه لده ، فالقبطيه هتواكب ؟
</su>
<su id="bolt-arz-DF-221-194675-6456985_p19_su7">
 أنا عارف إنو رغم إتاحة الكنائس الآن لتعليم القبطية وكتابة البعض ليل ونهار عنها إلا إن الجمهور (المصريين) غير مقبلين على تعلّمها صحح لي لو غلطان ؟ وقلّي لو متاح هل فعلا فيه مراجع بيكتبها (مصريين) من اللي عاوزين يحيوا القبطيه تعتبر مراجع علميه تُسهّل على الدارسين أو المصريين دراستها وتعلّمها ؟
</su>
<su id="bolt-arz-DF-221-194675-6456985_p19_su8">
 شكرًا على تجاوبك مقدمًا وربنا يوفقك يا قمر.
</su>
<su id="bolt-arz-DF-221-194675-6456985_p19_su9">
 هاري ( !!! ) مداخلتك السابقة منتازه ( !!! ) والله ما قصّرت يا شيخ ، قل وزد ونحن نسمعك ( !!! ).
</su>
</post>
</multipost>
