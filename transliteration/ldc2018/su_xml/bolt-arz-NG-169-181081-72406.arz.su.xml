<multipost id="bolt-arz-NG-169-181081-72406" language="Arabic">
<post id="bolt-arz-NG-169-181081-72406_p1">
<su id="bolt-arz-NG-169-181081-72406_p1_su1"> عاجبكم اللى بيحصل دة ؟؟</su>
<su id="bolt-arz-NG-169-181081-72406_p1_su2"> كلنا كنا بنتفرج و نتابع قناص واشنطن و احنا فرحانين عشان ربنا سلط عليهم اللى يقلق منامهم</su>
<su id="bolt-arz-NG-169-181081-72406_p1_su3"> الان قبض عليه و طلع واحد من اهل البلد كان فى الجيش الامريكى (ربنا يخسف بيه الارض) و مالوش علاقة بتنظيم القاعدة ولا حاجة </su>
<su id="bolt-arz-NG-169-181081-72406_p1_su4"> قلنا كويس وقناص ماهر وكله تمام </su>
<su id="bolt-arz-NG-169-181081-72406_p1_su5"> المصيبة انه طلع انه اسلم و بعد ترك الجيش </su>
<su id="bolt-arz-NG-169-181081-72406_p1_su6"> و خدوا عندكو من الكلام اللى شغال الان فى امريكا هو اعتنق الاسلام يعنى اعتنق العنف و الدموية و عدم الرحمة</su>
<su id="bolt-arz-NG-169-181081-72406_p1_su7"> و بقى كانه هوة نفسه طلقة موجهة لنا و المسلمين </su>
<su id="bolt-arz-NG-169-181081-72406_p1_su8"> والمسلمين فى امريكا يحاولون بكل الطرق اثبات ان ديننا دين سلام و عدل و رحمة</su>
<su id="bolt-arz-NG-169-181081-72406_p1_su9"> انتم ايه رايكم فى اللى بيحصل دة و يا ريت اسمع راى الناس اللى كانت مبسوطة من اخبار القناص</su>
<su id="bolt-arz-NG-169-181081-72406_p1_su10"> و شكرا</su>
</post>
<post id="bolt-arz-NG-169-181081-72406_p2">
<su id="bolt-arz-NG-169-181081-72406_p2_su1"> والله ابداا تقى مش عاجبناا اللى بيحصل ده ومن الاول مش دلوقتى بس</su>
<su id="bolt-arz-NG-169-181081-72406_p2_su2"> يعنى السفاح ده خلى امريكا عايشه فى رعب من بعد الرعب اللى عاشته يوم 11 سبتمبر </su>
<su id="bolt-arz-NG-169-181081-72406_p2_su3"> ده بقى رعب بلون جديد خالص يعنى قناص يجيد تصويب البندقيه واطلاق الرصااص وبيمارس هوايته فى القتل من مده وقتل حوالى 10 ضحاياا ده غير اللى راحوا المستشفى وبيقتل على شرط برصاصه واحده فقط تقضى على الضحيه </su>
<su id="bolt-arz-NG-169-181081-72406_p2_su4"> يعنى كمان استااذ وعاوز يقولناا شوفوا مهارتى وشطارتى فى التصويب والقتل</su>
<su id="bolt-arz-NG-169-181081-72406_p2_su5"> الغريب انه لا يعرف ضحايااه ولا بينهم وبينه مشكله او خصومه لكن بيختارهم بشكل عشوائى بحت ولا كمان بيسرقهم بعد قتلهم هو بيقتل وبس</su>
<su id="bolt-arz-NG-169-181081-72406_p2_su6"> لماا تحركت اجهزه المباحث الجنائيه والفيدراليه وراااء القاتل لم يعثروا له على اى اثر ولا اى خيط حتى لتتبعه به بالرغم من شهره المباحث الامريكيه والمخابرات الامريكيه فى انهاا من الاجهزه التى لا مثيل لهاا فى العالم فى التكنولوجياا والمهاره والامكانياات وتعقب المجرمين</su>
<su id="bolt-arz-NG-169-181081-72406_p2_su7"> ومع ذلك قد اثبتت المخابرات عجزهاا فى احداث 11 سبتمبر لانها لم تستطيع ان تتنبأ بما يحدث ولم تستطيع منع حدوثه وكذلك لم تستطيع مواجهته عندما حدث</su>
<su id="bolt-arz-NG-169-181081-72406_p2_su8"> وهى كمان عاجزه اماام القناص المختل الذى قتل 10 وماذال مطلق الصراح واخيرا كشف عن اهدافه وهو يطلب 10 ملاين دولار بعد ان قتل عشره والا العدد سوف يزيد</su>
<su id="bolt-arz-NG-169-181081-72406_p2_su9"> واخيرا تم القبض عليه ليله امس وفعلا هو اسلم ومعنى كده ان يرموا كل افعاله على الارهااب والافكار الاسلاميه الخاطئه من وجهة نظرهم</su>
<su id="bolt-arz-NG-169-181081-72406_p2_su10"> بس انا اعتقد تقى ان الرجل الامريكى المسلم هذاا وراءه حاجه عاوز يقولهااا كمسلم للامريكاان </su>
<su id="bolt-arz-NG-169-181081-72406_p2_su11"> والاياام هاتوريناا هو كان عاوز يقول ايه وبيعمل كده ليه مع التحقيق</su>
<su id="bolt-arz-NG-169-181081-72406_p2_su12"> اسفه تقى طولت عليك</su>
<su id="bolt-arz-NG-169-181081-72406_p2_su13"> نورت منتدى ابن مصر و نورت المنتدى العام بمشاركتك معناا </su>
<su id="bolt-arz-NG-169-181081-72406_p2_su14"> وعاوزينك دايماا معانا من فضلك</su>
</post>
<post id="bolt-arz-NG-169-181081-72406_p4">
<su id="bolt-arz-NG-169-181081-72406_p4_su1"> أنا مش عاجبني حاجه خالص لا أحداث 11 سبتمبر ولا حكاية السفاح دي</su>
<su id="bolt-arz-NG-169-181081-72406_p4_su2"> وبصراحه مش مقتنعه انه مسلم</su>
<su id="bolt-arz-NG-169-181081-72406_p4_su3"> تلاقيهم استغلوا حرارة الموضوع علشان يلزقوا لينا تهمة الارهاب والعنف</su>
<su id="bolt-arz-NG-169-181081-72406_p4_su4"> دول قادرين وفاجرين</su>
<su id="bolt-arz-NG-169-181081-72406_p4_su5"> شكرا تقي الدين على الموضوع (g)</su>
</post>
<post id="bolt-arz-NG-169-181081-72406_p7">
<su id="bolt-arz-NG-169-181081-72406_p7_su1"> إيه يا عم فيه ايه ؟</su>
<su id="bolt-arz-NG-169-181081-72406_p7_su2"> اولا انا اخت مش اخ</su>
<su id="bolt-arz-NG-169-181081-72406_p7_su3"> ثانيا الاسلام مش بيقول اقتل الاطفال والنساء والشيوخ غيله زي ماحصل في 11 سبتمبر</su>
<su id="bolt-arz-NG-169-181081-72406_p7_su4"> وده كلام اسامه بن لادن انه لايقتل الا الرجال الامريكان واخلاق المسلمين مش كده</su>
<su id="bolt-arz-NG-169-181081-72406_p7_su5"> واللي حصل في 11 سبتمبر اجرام مش بطوله</su>
<su id="bolt-arz-NG-169-181081-72406_p7_su6"> هي الطيارات ماكانشي فيها مسلمين خالص؟</su>
<su id="bolt-arz-NG-169-181081-72406_p7_su7"> راجع اخلاق قادة الاسلام ايام رسولنا الكريم عليه الصلاة والسلام</su>
<su id="bolt-arz-NG-169-181081-72406_p7_su8"> وبعدين لو ابن لادن اللي عملها كان اتشملل احسن وصرب اليهود اللي فعلا بيقتلوا مش يغتال ابرياء</su>
<su id="bolt-arz-NG-169-181081-72406_p7_su9"> مستنيه ردك ..............وصواريخك الموجهه(llll)</su>
<su id="bolt-arz-NG-169-181081-72406_p7_su10"> على فكره الاختلاف في الرأي لايفسد الموده والمحبه بين الاخوات هنا في المنتدى::f::</su>
</post>
<post id="bolt-arz-NG-169-181081-72406_p9">
<su id="bolt-arz-NG-169-181081-72406_p9_su1"> أولا أحب ألفت انتباهكم أنكم مقريتوش كل اليي كاتبه انا</su>
<su id="bolt-arz-NG-169-181081-72406_p9_su2"> ثانيا أخ او اخت كل واحد عندي</su>
<su id="bolt-arz-NG-169-181081-72406_p9_su3"> ثالثا هي غزوه</su>
<su id="bolt-arz-NG-169-181081-72406_p9_su4"> رابعا وانا بقرأ كتابتكم للرد علي لاحظت انكم مبتابعوش الاخبار وإن الأيه الي إستدليت بيها مشعجباكم</su>
<su id="bolt-arz-NG-169-181081-72406_p9_su5"> وعلى فكره هم اليهود لما بيقتلوا الأطفال والنساء والشيوخ ده بيعتبر عندكم إيه سلم حاجه بسيطه ولما نحن بنرد عليهم دي حاجه إرهاب (llll) (no2)</su>
<su id="bolt-arz-NG-169-181081-72406_p9_su6"> إيه ده دي يسمونها العولمه السياسيه يا أخواني خليكم صحيين وبعدين</su>
<su id="bolt-arz-NG-169-181081-72406_p9_su7"> أقرو الأيه وتعلموا كويس وتكلموا مش تيجو وتقولو كلام (llll) (no2)</su>
<su id="bolt-arz-NG-169-181081-72406_p9_su8"> واللي حصل في 11 سبتمبر ده غزوه يا اخوان وانتوا لو بتقرو الكتاب (الحرب الصليبيه الجديده على العالم الإسلامي ) في تلك الحاله بإمكانكم تقولو اللي عوزينه وانا انصحكم أنكم تروحو تقروها قبل ما تقولو أي حاجه</su>
<su id="bolt-arz-NG-169-181081-72406_p9_su9"> وإزا معجبكموش كلامي روحوا لمنتدى حزم الظامي وهناك طلبه علم وهم حيرشدوكم إن كنتم لا تعلمون في ديه الأمور (llll) (no2)</su>
<su id="bolt-arz-NG-169-181081-72406_p9_su10"> وبلاش كلام فارغ يا اخوان تكلموا بوجه وبمنطقيه اكتر </su>
<su id="bolt-arz-NG-169-181081-72406_p9_su11"> أنتو نفهم من كلامكم انتو الأثنين أنكم موافقين على اللي بيحصل في فلطسن من فضائع لإخواننا وأطفالنا هناك</su>
<su id="bolt-arz-NG-169-181081-72406_p9_su12"> ولله المستعان</su>
<su id="bolt-arz-NG-169-181081-72406_p9_su13"> تحياتي </su>
<su id="bolt-arz-NG-169-181081-72406_p9_su14"> اخوك بووم (llll) (no2)</su>
</post>
<post id="bolt-arz-NG-169-181081-72406_p16">
<su id="bolt-arz-NG-169-181081-72406_p16_su1"> للاسف منديش وقت اقرا كل الردود..</su>
<su id="bolt-arz-NG-169-181081-72406_p16_su2"> بس ردي باختصار.. لو كان امريكي..واسم.."عمره ما هقتل ابناء بلده..خاصو انهم مدنيين..</su>
<su id="bolt-arz-NG-169-181081-72406_p16_su3"> واكيد اي واحد بيدخل الاسلام..بيلتحق بمعهد ديني..او ياخد دروس من شيخ..او يقرا كتب..او او او.. واكيد كان مر عليه ان الاسلام دين رحمة..وقتل النفس من غير حق..حــرام وجزاؤه النار..</su>
<su id="bolt-arz-NG-169-181081-72406_p16_su4"> واصبح مفهوم العربي او المسلم عند الغربي..هو "ارهـــابي دموي عنيف يحب القتل جاهل غير متحضر"</su>
<su id="bolt-arz-NG-169-181081-72406_p16_su5"> وعنده حق المواطن الامريكي..انه يقول كدة..بدال كتعاملش مع عرب..ولا عنده معلومات عن الاسلام ولا غيره..</su>
<su id="bolt-arz-NG-169-181081-72406_p16_su6"> وبالنسبة للابرياء..فلا يجوز قتلهم..</su>
<su id="bolt-arz-NG-169-181081-72406_p16_su7"> والرسول ايام الغزوات..كان يترك الشيوخ والنساء والاطفال..ليه؟ لانهم مش بيحاربو</su>
<su id="bolt-arz-NG-169-181081-72406_p16_su8"> واللي عملو قناص واشنطن ايا كان من قتل..فهو غير صحيح ..في رايي.. وبكلام من دافع عنه.. انه يحل قتل اي امريكي..</su>
<su id="bolt-arz-NG-169-181081-72406_p16_su9"> ولنفرض..ان دولة عندها قنبلة نووية..عادي تضربها على امريكا</su>
</post>
</multipost>
