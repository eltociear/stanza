<?xml version="1.0" encoding="UTF-8"?>
<multipost id="bolt-arz-DF-175-182188-1047491" language="Arabic">
<post id="bolt-arz-DF-175-182188-1047491_p1">
<su id="bolt-arz-DF-175-182188-1047491_p1_su1">
أيام مبارك كان دائما الاعلام بيوجّه اللوم للوزراء ولما المذيع يحب يعمل فيها سوبرمان يقوم جايب رئيس الوزراء في الرجلين وكان فيه مذيع مشهور يقول لك: "الريس كويس والمشكلة في الوزراء اللي حواليه"..
</su>
<su id="bolt-arz-DF-175-182188-1047491_p1_su2">
ولمّا الانتقادات كانت بتزيد بسبب الفساد والفشل الذريع في ادارة البلد كان يطلع خبراء استراتيجيين يقولوا إن على السيد الرئيس الحكيم الجامد أوي تغيير الوزارة لأن واضح إن الناس دي مش حلوة.. وتخرج أنباء التعديلات الوزارية ويبقى حديث برامج التوك شو..
</su>
<su id="bolt-arz-DF-175-182188-1047491_p1_su3">
ولما بيتغير رئيس الوزراء الشعب بيرتاح وينبسط.. ويستمر الحال على كده.. ليه بنقول الكلام ده دلوقتي؟
</su>
<su id="bolt-arz-DF-175-182188-1047491_p1_su4">
لأن عشان نعرف نعالج سر فشلنا خلال العشر شهور اللي فاتت.. عشان نعرف سر عدم وجود أي تغيير حقيقي في الداخلية.. واستمرار ممارسات جهاز الأمن المركزي بنفس أسلوبها.. واستمرار التعذيب في السجون.. واستمرار زيادة الأسعار في الشارع.. واستمرار الفشل في معالجة مشاكل الزبالة والمرور.. والفشل الاقتصادي الذريع.. والاصرار على دخول الفلول في الانتخابات.. وتحويل حالة الطموح والأمل في الشارع المصري ليأس واحباط..
</su>
<su id="bolt-arz-DF-175-182188-1047491_p1_su5">
وجهوا أسئلتكم المباشرة إلى: المشير محمد حسين طنطاوي!
</su>
</post>
<post id="bolt-arz-DF-175-182188-1047491_p11">
<su id="bolt-arz-DF-175-182188-1047491_p11_su1">
جزاكي الله خيرا
</su>
<su id="bolt-arz-DF-175-182188-1047491_p11_su2">
لا إله إلا الله محمد رسول الله
</su>
<su id="bolt-arz-DF-175-182188-1047491_p11_su3">
لا حول ولا قوة الا بالله
</su>
<su id="bolt-arz-DF-175-182188-1047491_p11_su4">
حسبنا الله ونعم الوكيل في كل من ظلم مصر والمصريين
</su>
<su id="bolt-arz-DF-175-182188-1047491_p11_su5">
لكى الله يا مصر
</su>
<su id="bolt-arz-DF-175-182188-1047491_p11_su6">
اللهم احفظ مصر من الفتن ما ظهر منها وما بطن
</su>
</post>
<post id="bolt-arz-DF-175-182188-1047491_p12">
<su id="bolt-arz-DF-175-182188-1047491_p12_su1">
هو من اول ما مصر بقت جمهورية لحد دلوقتى جالها كام رئيس وزرا ؟؟؟؟؟ فى عهد مبارك جه كام رئيس وزرا ؟!
</su>
<su id="bolt-arz-DF-175-182188-1047491_p12_su2">
امريكا بقالها حوالى 4 قرون موجودة على الارض جه فيها 44 رئيس دولة يعنى ما يعادل 11 فى القرن يعنى كل واحد كبيرة 10 سنين و3 شهور
</su>
<su id="bolt-arz-DF-175-182188-1047491_p12_su3">
انا استغربت من الجملة دى حسيت ان ده كان بيجرالنا كتير وانا مكنتش حاسة
</su>
<su id="bolt-arz-DF-175-182188-1047491_p12_su4">
عاطف صدقى من 86 ل 96
</su>
<su id="bolt-arz-DF-175-182188-1047491_p12_su5">
ده الجنزورى من96 ل 99
</su>
<su id="bolt-arz-DF-175-182188-1047491_p12_su6">
عاطف عبيد من 99 ل 2004
</su>
<su id="bolt-arz-DF-175-182188-1047491_p12_su7">
احمد نظيف من 2004 ل 2011 لولا الثورة كان برطع
</su>
<su id="bolt-arz-DF-175-182188-1047491_p12_su8">
الفكرة مش فى العدد...الفكرة ان كل دوا كلنوا بينفدوا تعليمات رئيس الجمهورية وبالتاى التقصير والخطأيسأل عنه رئيس الجمهورية كما ان الجرائم التى تجرى حاليا يسأل عنها المشير
</su>
</post>
</multipost>
