<multipost id="bolt-arz-DF-210-186172-3391595" language="Arabic">
<post id="bolt-arz-DF-210-186172-3391595_p5">
<su id="bolt-arz-DF-210-186172-3391595_p5_su1">
 والله يا اخي 90 % من اللي ذكرته ده كلام وبس
</su>
<su id="bolt-arz-DF-210-186172-3391595_p5_su2">
 تقدر تقولي الحال دلوقتي عامل ازاي
</su>
<su id="bolt-arz-DF-210-186172-3391595_p5_su3">
 ده راجل على عينا وعلى راسنا بس الشعب مش لاقي يا كل
</su>
<su id="bolt-arz-DF-210-186172-3391595_p5_su4">
 باع البلد وبالناس مبقتش لاقية رغيف العيش
</su>
<su id="bolt-arz-DF-210-186172-3391595_p5_su5">
 تقددر تقولي عمل ايه مبارك في فرد واحدج بيتحكم في اقتصاد بلد علشان ابنه شريكه
</su>
<su id="bolt-arz-DF-210-186172-3391595_p5_su6">
 فين القطاع العام اللي باعوه
</su>
<su id="bolt-arz-DF-210-186172-3391595_p5_su7">
 ده حتى الهرم هيخصخصوه
</su>
<su id="bolt-arz-DF-210-186172-3391595_p5_su8">
 يا راجل اتكلم بصوت الشعب مش بصوزت الجرايد المصرية بتاعة الحكومة
</su>
<su id="bolt-arz-DF-210-186172-3391595_p5_su9">
 لقد نقلت تلك الكلمات من مواقع كلها تتبع الحكومة
</su>
<su id="bolt-arz-DF-210-186172-3391595_p5_su10">
 عن اي صورة تتحدث
</su>
<su id="bolt-arz-DF-210-186172-3391595_p5_su11">
 ماذا فعل مبارك لشعبه ؟؟؟؟؟؟؟؟؟؟؟؟؟؟؟؟؟؟؟؟
</su>
<su id="bolt-arz-DF-210-186172-3391595_p5_su12">
 هل اغلق المعتقلات
</su>
<su id="bolt-arz-DF-210-186172-3391595_p5_su13">
 عن اي ديموقراطية تتحدث اذا كان من يوقل لا يذهب الى المعتقل
</su>
<su id="bolt-arz-DF-210-186172-3391595_p5_su14">
 يبدوا انك تعيش في بلد غير مصر
</su>
<su id="bolt-arz-DF-210-186172-3391595_p5_su15">
 أو انك احد ابناء الحكومة أو الحزب الوثني الفاسد
</su>
</post>
<post id="bolt-arz-DF-210-186172-3391595_p16">
<su id="bolt-arz-DF-210-186172-3391595_p16_su1">
 السلام عليكم
</su>
<su id="bolt-arz-DF-210-186172-3391595_p16_su2">
 يا اخى فى مصر البلد الوحيده الى مكتوب على الورق غير الى فى الواقع خالص
</su>
<su id="bolt-arz-DF-210-186172-3391595_p16_su3">
 يعنى مثلا من ضمن انجازاته الباهره بناء مدينى توشكى صح
</su>
<su id="bolt-arz-DF-210-186172-3391595_p16_su4">
 وطبعا انت اتفرجت على التلفزيون انها مدينه ناجحه بكل المقاييس وانها مدينه خياليه ولها دور هام وعظيم
</su>
<su id="bolt-arz-DF-210-186172-3391595_p16_su5">
 تعرف يا اخى انها مدينة لا فائده منها لانها مبنيه على ارض صخريه ولا لها اى فائده اقتصاديه
</su>
<su id="bolt-arz-DF-210-186172-3391595_p16_su6">
 ملهاش الا فايده واحده بس ان الرئيس والحاشيه الى وراه نهبت على حسها ملايين بس
</su>
<su id="bolt-arz-DF-210-186172-3391595_p16_su7">
 يعنى يا اخى انت فى مصر ولله ما فى مصدقيه بالمره من قبل الحكومه
</su>
<su id="bolt-arz-DF-210-186172-3391595_p16_su8">
 ثانيا
</su>
<su id="bolt-arz-DF-210-186172-3391595_p16_su9">
 ولله يا اخى الكريم انا مع الحق ليس مع الاخوان وليس مع الحكومه انا بنطق بلسان الحق
</su>
<su id="bolt-arz-DF-210-186172-3391595_p16_su10">
 يا اخى ولله العظيم انا فكرى معتدل وده فكر كل اخوانى
</su>
<su id="bolt-arz-DF-210-186172-3391595_p16_su11">
 انا مش مع حد ولا ضد حد
</su>
<su id="bolt-arz-DF-210-186172-3391595_p16_su12">
 بس مش علشانا ان من الاخوان يبقى خلاص اغلط فى الحكومه
</su>
<su id="bolt-arz-DF-210-186172-3391595_p16_su13">
 ولله ابدا
</su>
<su id="bolt-arz-DF-210-186172-3391595_p16_su14">
 واعتقد انت عارف كده كويس
</su>
<su id="bolt-arz-DF-210-186172-3391595_p16_su15">
 لو كنت قديم فى المنتدى اكيد تعرف مين هو المجاهد فى سبيل الله وفكر المجاهد فى سبيل الله
</su>
</post>
<post id="bolt-arz-DF-210-186172-3391595_p21">
<su id="bolt-arz-DF-210-186172-3391595_p21_su1">
 هقولك علي حاجه بسيطه واعتبرها مصدري
</su>
<su id="bolt-arz-DF-210-186172-3391595_p21_su2">
 انت في علمي مش كدا؟ طب لو عارف حد ادبي خد منه كتاب التاريخ واقرأ الكتاب صفحة237
</su>
<su id="bolt-arz-DF-210-186172-3391595_p21_su3">
 هتلاقيهم مذكروش ان الرئيس هو اللي ضرب اول ضربه او حتي اخر ضربه (اللواء محمد حسني مبارك) يعني كان لواء وشوف بقي اللواء دا بيكون عنده كام سنه مش اقل من خمسين ومظنش انه هيطلع وهو عنده خمسين سنه دي حاجه
</su>
<su id="bolt-arz-DF-210-186172-3391595_p21_su4">
 الحاجه التانيه اني سمعتها من اكثر من شخص منهم ناس عسكريين ومدرسين تاريخ ودرسات( ايام تالته اعدادي يعني) ان القائد بيكون في مركز القياده عشان يقود الجيوش المسئول عنها
</su>
<su id="bolt-arz-DF-210-186172-3391595_p21_su5">
 هتلقي بقي مصدر موثوق منه بيقول ان حسني مبارك هو صاحب اول ضربه او تاني او عاشر حتي
</su>
</post>
<post id="bolt-arz-DF-210-186172-3391595_p24">
<su id="bolt-arz-DF-210-186172-3391595_p24_su1">
 بصراحة اول مرة فى حياتى كلها كلها كلها تلات مرات اشوف واحد عادى من الشعب بيمدح فى ولى نعمتنا وحبيبنا صاحب اول ضربة جوية
</su>
<su id="bolt-arz-DF-210-186172-3391595_p24_su2">
 كل اللى كانوا بيمدحوا فيه هو من الحاشية 
</su>
<su id="bolt-arz-DF-210-186172-3391595_p24_su3">
 ويبدو ان حضرتك نقلت هذا الموضوع دون قراءة وان خبرتك فى الحياة قليلة بدليل كلمة معرفش التى ذكرتها فى موضوع توشكى وكانك لست من مصر ولا تدرى فشل هذا المشروع 
</su>
<su id="bolt-arz-DF-210-186172-3391595_p24_su4">
 اذن قبل ان تتكلم فى شىء يجب ان تكون ملم بجميع جوانبه وبخصوص قولك هو له انجازات انت قلت (اكيد له انجازات يعني هو ما عملش كباري - مدن جديده -......................!)
</su>
<su id="bolt-arz-DF-210-186172-3391595_p24_su5">
 ووكان حضرتك بتتكلم عن واحد بيعمل مشاريع خيرية ليست من واجبه بحكم وظيفته هو الرئيس له وظايف اخرى غير انه المفروض يبنى ويعمر ولا ايه هذه ليست بانجازات انما هى واجبات هل فهمت
</su>
<su id="bolt-arz-DF-210-186172-3391595_p24_su6">
 واقول هنا انى لا اتكلم فى حق الرئيس لانى لن اقدر على اتحمل عواقب ذلك لكنها رد على وجهات نظرك وكما تعرف فنحن نعيش فى ديمقراطية تبادل وجهات النظر لا اكثر
</su>
</post>
</multipost>
