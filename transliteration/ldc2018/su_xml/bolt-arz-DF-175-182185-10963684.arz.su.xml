<?xml version="1.0" encoding="UTF-8"?>
<multipost id="bolt-arz-DF-175-182185-10963684" language="Arabic">
<post id="bolt-arz-DF-175-182185-10963684_p1">
<su id="bolt-arz-DF-175-182185-10963684_p1_su1">
انا عاوزة اعرف إزاى الجريده دى اللى إسمها الشروق سايبينها كده محدش قادر يحاسبها دى لازم تتقفل ويتحاكم كل اللى للأسف يطلق عليهم صحافيين فيها
</su>
<su id="bolt-arz-DF-175-182185-10963684_p1_su2">
بجد والله أنا مخنوقة كل ما أشوف العناوين بتاعة الجريده دى دمى بيغلى دول بجد قاصدين يخلوا البلدين يولعوا فى بعض
</su>
<su id="bolt-arz-DF-175-182185-10963684_p1_su3">
اخبار كدب ومواضيع من تأليفهم والجزائريين بيصدقوهم وبيخدوا أخبارهم عن ثقة عمياء وعشان تعذرونى شوفو عناوينهم امبارح اللى خلت الجزائريين مش طايقين يعدوا من جنب واحد مصرى مش بس يسلموا عليه
</su>
<su id="bolt-arz-DF-175-182185-10963684_p1_su4">
قال احنا قطعنا العلم من على مشجعة جزائرية وقطعنا هدومها وسيبناها عريانه فى الشارع.....وقتلنا 6 مشجعين وبعتنا جثثهم على بلادهم فى السر وضربنا الصحفيين وحاصرنا المشجعين فى الشوارع ونزلنا فيهم ضرب والامن ساعدنا وكمان السفير هدد بالانسحاب من مصر..ووووووو
</su>
<su id="bolt-arz-DF-175-182185-10963684_p1_su5">
والنهاردة مكملين التمثيلية الشيطانية بتاعتهم وجايبين صورة واحد مفلوق من العياط وقال ده مشجع جزائرى اتعرض لمذبحة والامن اعتقله ولقن مشجع تانى الشهادة قبل ما يموت ويغطيه بالعلم الجزائرى !!!!!
</su>
<su id="bolt-arz-DF-175-182185-10963684_p1_su6">
والامن خلاهم يروحوا بالباص من الاحياء الشعبية وقال للمصريين ده اتوبيس الجزائريين يلا اضربوهم.... وبدء الضرب وهما بقوا يحموا الستات.....لا وإيه كان معاهم واحدة يا عينى حامل؟؟؟!!!!! ومن كتر الضرب سقطت وفقدت جنينها.....اوفففففففففففف مش قادرة اكمل أكتر من كده أعذرونى ضغطى بيعلى
</su>
<su id="bolt-arz-DF-175-182185-10963684_p1_su7">
حسبى الله ونعم الوكيل حسبى الله ونعم الوكيل
</su>
<su id="bolt-arz-DF-175-182185-10963684_p1_su8">
ورد الجزائريين على الاخبار طبعا دمهم بيغلى وعمالين يدعوا علينا ويتوعدوا ويترحموا على شهداء المجزرة اللى عملوها فيهم المصريين بالتواطؤ مع الأمن
</su>
<su id="bolt-arz-DF-175-182185-10963684_p1_su9">
وطبعا بيفتخروا انهم وزعوا مليون ونص نسخة !!!!!
</su>
<su id="bolt-arz-DF-175-182185-10963684_p1_su10">
منهم لله هما ميعرفوش ان كل كلمه محسوبة عليهم من الرقيب العتيد وان ربنا مطلع
</su>
<su id="bolt-arz-DF-175-182185-10963684_p1_su11">
متوقعين ايه بعد كل ده طبيعى ان الجزائريين يصدقوا ويعملوا اكتر من كده
</su>
<su id="bolt-arz-DF-175-182185-10963684_p1_su12">
والمصيبه كل الاخبار دى من غير ولا صورة واحده تأيدها ولا فى خبر واحد قايلين مصدره او اسم المسؤل اللى صرح بيه....ومع ذلك محدش بيفكر ولا بيحاسبهم
</su>
<su id="bolt-arz-DF-175-182185-10963684_p1_su13">
منهم لله ربنا ينتقم من اللى بيوقعوا بين المسلمين عشان ياكلوا عيش مغمس بالعار
</su>
<su id="bolt-arz-DF-175-182185-10963684_p1_su14">
انا عاوزة أعرف ليه مفيش رد رسمى من الامن المصرى على الكدب ده وليه المحامين المصريين وما أكترهم ميرفعوش عليهم قضية زى ما إتحركوا كده ورفعوا قضايا على أغنية ولا مطربة ولو حتى للشهرة مش لرد الظلم عن كل اللى هيروح فى الرجلين فى مصر أو الجزاير بسببهم
</su>
</post>
<post id="bolt-arz-DF-175-182185-10963684_p3">
<su id="bolt-arz-DF-175-182185-10963684_p3_su1">
الجرائد الصفراء الي زي دي هي الي بتشتعل نار الفتنة بين الشقيقين
</su>
<su id="bolt-arz-DF-175-182185-10963684_p3_su2">
لا حول ولا قوة الا بالله
</su>
</post>
<post id="bolt-arz-DF-175-182185-10963684_p4">
<su id="bolt-arz-DF-175-182185-10963684_p4_su1">
تصدقي انتي خلتيني اروح اقرا اللي فيها  شييء فظيع
</su>
<su id="bolt-arz-DF-175-182185-10963684_p4_su2">
والله حسبي الله ونعم الوكيل
</su>
</post>
<post id="bolt-arz-DF-175-182185-10963684_p6">
<su id="bolt-arz-DF-175-182185-10963684_p6_su1">
انا مكنتش عاوزة اكتب إسمها عشان متتشهرش بس كان لازم دليل على كلامى انا مش هعمل زى الجريدة وبعدين عشان ندعى عليها بالاسم
</su>
<su id="bolt-arz-DF-175-182185-10963684_p6_su2">
حسبى الله ونعم الوكيل
</su>
</post>
<post id="bolt-arz-DF-175-182185-10963684_p7">
<su id="bolt-arz-DF-175-182185-10963684_p7_su1">
انا عن نفسي ارد اقول
</su>
<su id="bolt-arz-DF-175-182185-10963684_p7_su2">
شكرا للشعب الجزائري وكل شكر لما قدمولنا الكسكسي المسمم لمنتخب بلدنا لما لعب عندهم
</su>
<su id="bolt-arz-DF-175-182185-10963684_p7_su3">
شكرا لما رحبنا بيهم اشد ترحيب وهما كسروا الاتوبيس بتاعم من جوه وقالو المصرين اللي كسروه والمعمل الجنائي اثبت ان الاتوبيس متكسر من جوه يعني هما الي مكسرينه
</su>
<su id="bolt-arz-DF-175-182185-10963684_p7_su4">
شكرا لجمهور الجزائر اللي قطع وحرق العلم المصري
</su>
<su id="bolt-arz-DF-175-182185-10963684_p7_su5">
بجد الف شكر عارفين ليه ؟
</su>
<su id="bolt-arz-DF-175-182185-10963684_p7_su6">
لان العبره بالنهايه وعلشان كده ربنا كرم المنتخب المصري وكرمنا بالفوز والنصر الحمد لله لنيتنا الصافيه الطيبه وفرح 80 مليوم مصررررررررررري
</su>
</post>
<post id="bolt-arz-DF-175-182185-10963684_p8">
<su id="bolt-arz-DF-175-182185-10963684_p8_su1">
عرفتوا ليه بقا الجزائريين مولعين مننا
</su>
<su id="bolt-arz-DF-175-182185-10963684_p8_su2">
اصل مش مقول كل ده بسبب كوووووووورة
</su>
<su id="bolt-arz-DF-175-182185-10963684_p8_su3">
معروف ان فيها غالب ومغلوب
</su>
<su id="bolt-arz-DF-175-182185-10963684_p8_su4">
كله من جريدة الغروب دي
</su>
<su id="bolt-arz-DF-175-182185-10963684_p8_su5">
ربنا ينتقم منهم والله العظيم ربنا ينتقم منهم اشد انتقام
</su>
<su id="bolt-arz-DF-175-182185-10963684_p8_su6">
لأنهم اشعلوا نــــــار الفتنة بيننا وبين الجزائر بأكاذيب لا يصدقها اي عقل
</su>
<su id="bolt-arz-DF-175-182185-10963684_p8_su7">
والله كله كلام محدش يصدقه ابداااا حتي ولا يحصل من الجزائر
</su>
<su id="bolt-arz-DF-175-182185-10963684_p8_su8">
نفسها ولا من اي دولة عربية
</su>
<su id="bolt-arz-DF-175-182185-10963684_p8_su9">
ليه هو احنا في غابة ولا في شيكاغــــو
</su>
</post>
<post id="bolt-arz-DF-175-182185-10963684_p18">
<su id="bolt-arz-DF-175-182185-10963684_p18_su1">
حسبنا الله و نعم الوكيل.
</su>
<su id="bolt-arz-DF-175-182185-10963684_p18_su2">
هي يا جماعة الجريدة دي جريدة رسمية ولا من اللي يقال عليه صحافة صفراء و معروف فبركتهم للمواضيع ؟....و لو هي كده مافيش فيكي يا جزائر واحد عاقل يرد عليهم ولا هما ما صدقوا و طلعوا اللي جواهم.
</su>
<su id="bolt-arz-DF-175-182185-10963684_p18_su3">
فعلا حسبنا الله ونعم الوكيل
</su>
</post>
<post id="bolt-arz-DF-175-182185-10963684_p28">
<su id="bolt-arz-DF-175-182185-10963684_p28_su1">
سلام للجميع انا اصلا اعيش في الجزائر و بشاهد اللي بيحصل للاسف خلت الكورة الحقد والانتقام بين الجزائريين و المصريين كل يوم اشاهد القيل و القال انا اصلا لم افهم شي على اللي بيحصل ?????????????????????????????????????????????????? ???
</su>
</post>
<post id="bolt-arz-DF-175-182185-10963684_p31">
<su id="bolt-arz-DF-175-182185-10963684_p31_su1">
مش جريدة الشروق بس اللى كتبت الكلام ده انا قريت جريدة تانية اسمها
</su>
<su id="bolt-arz-DF-175-182185-10963684_p31_su2">
الجزائر نيوز كاتبه ان فيه رحلات منظمة من مصر بتوصل نعوش 80 جزائرى ضحايا
</su>
<su id="bolt-arz-DF-175-182185-10963684_p31_su3">
اعتداءات المصريين عليهم
</su>
<su id="bolt-arz-DF-175-182185-10963684_p31_su4">
وجريدة الهداف الجزائرية قالت ان وزير التضامن لغى تصاريح العمل للمصريين
</su>
<su id="bolt-arz-DF-175-182185-10963684_p31_su5">
والمفروض ان الوزير نفسه نفى ده على الحياة اليوم امبارح والغريب ان السفير الجزائرى قال ان القنوات المصرية اللى هى الحياة ودريم ومودرن هما السبب لانهم شحنوا الشعب المصرى,,,,,,,
</su>
<su id="bolt-arz-DF-175-182185-10963684_p31_su6">
شوفتوا الخيبة يعنى حتى الاغانى الوطنية ممنوع نذيعها لانها بتشحن الشعب المصرى دول هيعلمونا الادب ولا هيربونا من جديد
</su>
<su id="bolt-arz-DF-175-182185-10963684_p31_su7">
اتحداهم لو لقوا كلمة واحدة فى اى برنامج او جرنال تهاجم الجزائر قبل الماتش او بعده كمان احنا كبار اوووووووووووووووووووى ولعب العيال ده مالناش فيه
</su>
<su id="bolt-arz-DF-175-182185-10963684_p31_su8">
ويوم الاربعاء ان شاء الله هنوريهم بجد احنا مين
</su>
</post>
</multipost>
