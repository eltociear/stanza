<multipost id="bolt-arz-NG-169-181089-32328" language="Arabic">
<post id="headline">
<su id="headline_su1"> استفتاء : هل موت الريس اكلينيكيا ده حقيقه ام مجرد اشاعه</su>
</post>
<post id="bolt-arz-NG-169-181089-32328_p1">
<su id="bolt-arz-NG-169-181089-32328_p1_su1"> الرئيس مبارك يبدد شائعات مرضه بزيارة القرية الذكية</su>
<su id="bolt-arz-NG-169-181089-32328_p1_su2"> الرئيس مبارك</su>
<su id="bolt-arz-NG-169-181089-32328_p1_su3"> بدد الرئيس حسني مبارك الشائعات التي راجت على نطاق واسع خلال اليومين الماضيين عبر الانترنت والرسائل القصيرة حول مرضه، وذلك بقيامه بجولة ميدانية بالقرية الذكية شمال القاهرة اطلع خلالها على انجازات قطاع الاتصالات وتكنولوجيا المعلومات.</su>
<su id="bolt-arz-NG-169-181089-32328_p1_su4"> كما عقد اجتماعا بالقرية حضره رئيس الوزراء الدكتور احمد نظيف وعدد من الوزراء والمحافظين-حسبما ذكرت صحيفة الاتحاد.</su>
<su id="bolt-arz-NG-169-181089-32328_p1_su5"> وكانت الشائعات قد ربطت بين عدم قيام الرئيس مبارك بأية أنشطة خلال الايام الماضية وبين حالته الصحية.</su>
<su id="bolt-arz-NG-169-181089-32328_p1_su6"> وقالت مصادر مطلعة ان الرئيس مبارك يقضي اجازته السنوية في استراحة برج العرب بالاسكندرية مثلما جرت العادة كل عام في شهر أغسطس.</su>
<su id="bolt-arz-NG-169-181089-32328_p1_su7"> وقال رئيس الوزراء احمد نظيف ان زيارة مبارك للقرية الذكية تؤكد دعمه لصناعة الاتصالات وتكنولوجيا المعلومات، </su>
<su id="bolt-arz-NG-169-181089-32328_p1_su8"> وهي صناعة واعدة بدأت في مصر في عهده وتحت رعايته وحققت طفرة كبيرة خلال السنوات الاخيرة.</su>
</post>
<post id="bolt-arz-NG-169-181089-32328_p2">
<su id="bolt-arz-NG-169-181089-32328_p2_su1"> مع ان الدعاء على ولي الأمر حرام شرعا و بالدليل من الأحاديث النبوية الشريفة لكن و الله بدعي ربنا يسامحني دلواتى و انا بقول يا رب ماتطلعش إشاعة و يا رب تكون حقيقة</su>
</post>
<post id="bolt-arz-NG-169-181089-32328_p3">
<su id="bolt-arz-NG-169-181089-32328_p3_su1"> انا فعلا سمعت اشاعة زي دي بس مش متأكد منها</su>
<su id="bolt-arz-NG-169-181089-32328_p3_su2"> بس اهو كلها كام يوم و نعرف</su>
</post>
<post id="bolt-arz-NG-169-181089-32328_p4">
<su id="bolt-arz-NG-169-181089-32328_p4_su1"> شوفى يا هند والله كل الناس هتموت</su>
<su id="bolt-arz-NG-169-181089-32328_p4_su2"> وفرعون مات وكمان جنوده</su>
<su id="bolt-arz-NG-169-181089-32328_p4_su3">  فأكيد احنا هنموت وكل واحد هيموت</su>
<su id="bolt-arz-NG-169-181089-32328_p4_su4"> يا ريت اكون وصلت الفكره</su>
<su id="bolt-arz-NG-169-181089-32328_p4_su5"> وكلها ايام وكل واحد فينا بيعيشها يا اما يقضيها فى فعل الخير يا اما يكون فرعون ويكون نفس الموته بتاع فرعون</su>
<su id="bolt-arz-NG-169-181089-32328_p4_su6"> ونحن نتمنى ذلك</su>
</post>
<post id="bolt-arz-NG-169-181089-32328_p5">
<su id="bolt-arz-NG-169-181089-32328_p5_su1"> من حق احب اشكرك من كل قلبى والله يا هند</su>
<su id="bolt-arz-NG-169-181089-32328_p5_su2"> مواضيعك كلها ممتازه يا اختى</su>
<su id="bolt-arz-NG-169-181089-32328_p5_su3"> واحيكى على الجرااااااااااااءه التى تمتلكيها والله</su>
<su id="bolt-arz-NG-169-181089-32328_p5_su4"> مع تمنايتى بأن يحميكى الله من الجنود المبجلين حاشية ف ر ع و ن و و زي ر ه ه ا م ا ن</su>
</post>
<post id="bolt-arz-NG-169-181089-32328_p6">
<su id="bolt-arz-NG-169-181089-32328_p6_su1"> يبدو يا جماعه ان الجعان بيحلم بسوق العيش</su>
<su id="bolt-arz-NG-169-181089-32328_p6_su2"> بس حتى ولو مات اكلينيكيا أو موزبيقيا , والله ما هتفرق </su>
<su id="bolt-arz-NG-169-181089-32328_p6_su3"> بالعكس ده لو مات اكلينيكيا .... جميع من حوله هياخدوا احتياطتهم وبما فيهم الرئيس القادم " حبيب الملايين " , وهيحّضروا نفسهم ..</su>
<su id="bolt-arz-NG-169-181089-32328_p6_su4"> يعنى ازاى هيواجهوا الشعب واللى عارفيين ومتأكدين انه مش هيعمل حاجه أصلا .. </su>
<su id="bolt-arz-NG-169-181089-32328_p6_su5"> بس اهو هياخدوا احتياطهم وخلاص</su>
<su id="bolt-arz-NG-169-181089-32328_p6_su6"> والله ولى التوفيق</su>
</post>
<post id="bolt-arz-NG-169-181089-32328_p7">
<su id="bolt-arz-NG-169-181089-32328_p7_su1"> والله هو الاكيد ان الريس لما يموت _لا اطال الله عمره_الشعب مش ممكن هيسكت </su>
<su id="bolt-arz-NG-169-181089-32328_p7_su2"> وممكن يكون فيه مشاكل بس الاكيد انه مش ممكن يكون الوضع كما هو لا معتقدشى</su>
<su id="bolt-arz-NG-169-181089-32328_p7_su3"> دى هتكون لاول مرة ثورة كل الجماهير</su>
</post>
<post id="bolt-arz-NG-169-181089-32328_p8">
<su id="bolt-arz-NG-169-181089-32328_p8_su1"> انا سمعت الخبر ده برضه ويارب متطلعش اشاعة مع انها والله ياجماعة مش هتفرق كتير </su>
<su id="bolt-arz-NG-169-181089-32328_p8_su2"> اصل احنا شعب طيب اوى هناخد فوق دماغنا وهيعنوا جيمى طبعا الرئيس من بعده .. </su>
<su id="bolt-arz-NG-169-181089-32328_p8_su3"> اصلكم مسمعتوش اخر الاخبار </su>
<su id="bolt-arz-NG-169-181089-32328_p8_su4"> الحكم فى مصر هيبقى وراثى ده قانون خاص بالرئيس حسنى مبارك </su>
<su id="bolt-arz-NG-169-181089-32328_p8_su5"> هو شايف ابنه اصلح واحد طبعا .. فمات ولا مماتش مش هتفرق غير لو احنا ناويين يبقى لينا كلمه بجد</su>
</post>
<post id="bolt-arz-NG-169-181089-32328_p10">
<su id="bolt-arz-NG-169-181089-32328_p10_su1"> طبعا كلنا عارفين ان حاله البلد كل يوم من اسوأ للا سوأ </su>
<su id="bolt-arz-NG-169-181089-32328_p10_su2"> بس يا ترى هتكون نهايه حكمه سواه بارادته او من غير ارادته هتكون خير لينا واللا هتبقى بدايه ماساه جديده خاصه وان الفساد بقى مسيطر على البلد كلها</su>
<su id="bolt-arz-NG-169-181089-32328_p10_su3">  المهم ان كل واحد يحاول يعمل اللى عليه ومش بس يتكلم او يستسلم للظروف او حتى يستنى موت حد ........</su>
</post>
<post id="bolt-arz-NG-169-181089-32328_p11">
<su id="bolt-arz-NG-169-181089-32328_p11_su1"> موضوع كويس و لمس وتر حساس عند كل المصريين و خصوصا انا لانى عارف ان فى ناس كتيره بتحتقره و تتمنى موته  بس انا مقدرش اتخيل مصر بدون مبارك ولا مبارك بدون مصر</su>
<su id="bolt-arz-NG-169-181089-32328_p11_su2"> ملحوظة : انا لم اصوت لان كل الاختيارات كان فيها تحيز واضح ضده و كانه سبب كل حاجة وحشه فى مصر</su>
</post>
<post id="bolt-arz-NG-169-181089-32328_p13">
<su id="bolt-arz-NG-169-181089-32328_p13_su1"> نو كومنت ومش عارفه دا هيبقى كويس ولا وحش </su>
<su id="bolt-arz-NG-169-181089-32328_p13_su2"> بس اعتقد ان اللي نعرفو احسن من اللي مانعرفوش لان البلد مش ناقصه</su>
<su id="bolt-arz-NG-169-181089-32328_p13_su3"> مش معنى كدا اننا نسكت ونوافق على الوضع الحالي</su>
<su id="bolt-arz-NG-169-181089-32328_p13_su4"> تحياتي شكلنا هنقضي رمضان في ابو زعبل</su>
</post>
<post id="bolt-arz-NG-169-181089-32328_p16">
<su id="bolt-arz-NG-169-181089-32328_p16_su1"> اناااااااااااااااااااا مش عايز اسمع موووووت اكليكى عايزين نسمع موت حقيقى</su>
<su id="bolt-arz-NG-169-181089-32328_p16_su2">  وبعدين ربنا لازم هايشوفلة موتة تناسبة زى الناس الى فى عصرة ماتوا كتير من الجوع ومن الظلم ومن المرض ومن البطاااااااااااااااااااالة </su>
<su id="bolt-arz-NG-169-181089-32328_p16_su3"> حسبى الله ونعم الوكيل</su>
</post>
<post id="bolt-arz-NG-169-181089-32328_p17">
<su id="bolt-arz-NG-169-181089-32328_p17_su1"> يا جماعه ببساطه مات ما متش مبقتش فارقه كتييييير ما اوسخ من ستى الاسيدى</su>
<su id="bolt-arz-NG-169-181089-32328_p17_su2"> يعنى ببساطه العمليه مطبخه زى سورياكدة بس مع الفارق طبعا من شعب كان بيحب حاكم وحب ابنه وما نحن عليه </su>
<su id="bolt-arz-NG-169-181089-32328_p17_su3"> المهم (الى الله المشتكى) </su>
<su id="bolt-arz-NG-169-181089-32328_p17_su4"> وجيمى حيله ماما هيبقى باترينه بس اما اللى هيأمر وينهى سوزى هانم (لا تفلح امه تقودها امرأة )</su>
</post>
<post id="bolt-arz-NG-169-181089-32328_p21">
<su id="bolt-arz-NG-169-181089-32328_p21_su1"> ياجماعه الكلام دا فعلا اشاعه والي مش مصدق يتفرج دلوقتي علي عمرو اديب</su>
</post>
</multipost>
