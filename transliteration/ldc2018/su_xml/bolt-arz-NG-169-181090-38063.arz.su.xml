<multipost id="bolt-arz-NG-169-181090-38063" language="Arabic">
<post id="headline">
<su id="headline_su1"> لماذا الهجرة الي اسرائيل</su>
</post>
<post id="bolt-arz-NG-169-181090-38063_p1">
<su id="bolt-arz-NG-169-181090-38063_p1_su1"> النهاردة كالعادة رحت كليتي ودخلت انا وزميلي المدرج الخاص بالمحاضرات </su>
<su id="bolt-arz-NG-169-181090-38063_p1_su2"> وكالعادة الضحكة العالية والهزار والبسمة الي مش بتفارق الوش وانت مع صحابك </su>
<su id="bolt-arz-NG-169-181090-38063_p1_su3"> ودخل الدكتور وكاان علي وشة حزن غريب </su>
<su id="bolt-arz-NG-169-181090-38063_p1_su4"> الله الدكتور دة وشة بشوش مش زي بقية الدكاترة وفجااءة قاال خبر ياريت لكنت رحت الكلية ولا شفتها واضيقت وحزنت منة جداا والخبر دة وجود 23 الف مهاجر مصري الي اسرائيل </su>
<su id="bolt-arz-NG-169-181090-38063_p1_su5"> يانهار مش معدي اسرائيل راحوا ازاي هناك وازاي جالهم قلب يسلمو نفسيهم بالتهلكة بايديهم </su>
<su id="bolt-arz-NG-169-181090-38063_p1_su6"> يااجمااعة فكرو كدة معاايا اية وسائل الاغراء الي قدمتها اسرائيل عشان شبابنا يروحو لليهود برجليهم اعداءنا اعداء مصر دية مفيش عيلة ولااسرة ولاقرية الا وفيها شهيد او مصاب من حرب 73 الي رافعت راسنا ادام كل الدول </su>
<su id="bolt-arz-NG-169-181090-38063_p1_su7"> قدمو اية الاسرائلين يعني فلوس عربية زوجة يهــــــــــــــــــــودية اطفال من اب مصــــــري وام يهـــــــــــــــــــودية عشان يبقي زيتنا في دقيقنا والسكينة تمشي في السمن زي الصاروخ ويحصل التطبيع وسعتها الطفل ابوة مصري لازم يعيش في مصر وهيبقي شارب الصهونية علي حق</su>
<su id="bolt-arz-NG-169-181090-38063_p1_su8">  كل دة لية عشان بنمر بوعكة اقتصادية مئزمة معانا الحالة شوية </su>
<su id="bolt-arz-NG-169-181090-38063_p1_su9"> كل دة لية عشان خاطر القرش </su>
<su id="bolt-arz-NG-169-181090-38063_p1_su10"> ملعون ابو القرش الي يخليني اذل نفسي وابيع بلدي من غير مااحس ان بضيعها </su>
<su id="bolt-arz-NG-169-181090-38063_p1_su11"> الي هااجر دة دلوقتي فرحاان بس اكيد مش عاارف الي هيحصلو اية اي كان دينتة مسلم مسيحي في الاول وفي الاخر دة مصـــــــري .................</su>
<su id="bolt-arz-NG-169-181090-38063_p1_su12"> والســــــــؤال دلوقتي هل انت موافق علي سحب الجنسية من اي مصري مصري هاجر الي اسرائيل ام لا ؟؟؟؟</su>
<su id="bolt-arz-NG-169-181090-38063_p1_su13"> واظن العقاب يمكن يرجعهم شوية لعقلهم ويحسسهم بالذنب</su>
<su id="bolt-arz-NG-169-181090-38063_p1_su14"> واخيرااا معنديش حااجة اقولة غير اني ادعلهم بالهداية ويرجعو لثوبهم</su>
<su id="bolt-arz-NG-169-181090-38063_p1_su15"> ويعرفو ان الي عملوة مش سهل زي مهما متخيلين و مهما كانت دية مصر ارضنا الي نحافظ عليها بروحنا واحنا مش اقل من نااس كتير ضحت عشان خااطر تراااب البلد دية</su>
<su id="bolt-arz-NG-169-181090-38063_p1_su16"> مستني ردودكم علي المشكلة دية</su>
<su id="bolt-arz-NG-169-181090-38063_p1_su17"> hamada1984</su>
</post>
<post id="bolt-arz-NG-169-181090-38063_p2">
<su id="bolt-arz-NG-169-181090-38063_p2_su1"> موضوعك بجد جميل جدا ومهم كمان ولازم نتناقش فيه </su>
<su id="bolt-arz-NG-169-181090-38063_p2_su2"> فعلا الحكايه دى بقت منتشرة جدا وبجد اقل حاجة ممكن تتعمل معاهم ان الجنسيه تنسحب منهم مش هم خلاص قرروا يعيشوا فى اسرائيل عاوزين ايه بقا من مصر .. مستحيل حد يبقى معاه الجنسيتين لبلدين اعداء من زمان .. </su>
<su id="bolt-arz-NG-169-181090-38063_p2_su3"> انا بجد مش عارفة ازاى دول مصريين وهان عليهم يعملوا كده مهما كان .. ربنا يهدينا ويهديهم</su>
</post>
<post id="bolt-arz-NG-169-181090-38063_p3">
<su id="bolt-arz-NG-169-181090-38063_p3_su1"> معلش هسألك سؤال</su>
<su id="bolt-arz-NG-169-181090-38063_p3_su2"> ايه المشكله في الهجره لاسرائيل من وجهة نظرك ؟</su>
<su id="bolt-arz-NG-169-181090-38063_p3_su3"> هل لمجرد انها اسرائيل !</su>
</post>
<post id="bolt-arz-NG-169-181090-38063_p4">
<su id="bolt-arz-NG-169-181090-38063_p4_su1"> موضوع ممتاز و في وقته</su>
<su id="bolt-arz-NG-169-181090-38063_p4_su2"> و ممكن يكون مرجع لينا حلقات وائل الابراشي في برنامج الحقيقه علي دريم</su>
<su id="bolt-arz-NG-169-181090-38063_p4_su3"> ليا عوده للتعقيب باستفاضه</su>
<su id="bolt-arz-NG-169-181090-38063_p4_su4"> تحياتي</su>
</post>
<post id="bolt-arz-NG-169-181090-38063_p5">
<su id="bolt-arz-NG-169-181090-38063_p5_su1"> تحياتي ليك اخ ادم لهتمامك وتعقيبك علي موضوعي </su>
<su id="bolt-arz-NG-169-181090-38063_p5_su2"> والمشكلة من وجهة للهجرة الي الي اسرائيل انها اسرائيل وحط تحت كلمة اسرائيل خطوط زي مانت عايز يااخ ادم </su>
<su id="bolt-arz-NG-169-181090-38063_p5_su3"> معني ان المصري يجوز اسرائلية دية حد ذاتها مشكلة كبيرة </su>
<su id="bolt-arz-NG-169-181090-38063_p5_su4"> معني انة يسافر الي بلد عدوك وعدو بلدك الاول دية مصيبة لان زي مااسرائيل هتدي اغرائات لازم المهاجر يعطي تنزلات</su>
<su id="bolt-arz-NG-169-181090-38063_p5_su5"> تحياتي اخوك</su>
</post>
<post id="bolt-arz-NG-169-181090-38063_p6">
<su id="bolt-arz-NG-169-181090-38063_p6_su1"> انا نفسى افهم حاجة انا واحد مصرى و عندى 24 سنة و البلد اللى انا فيها اللى كل الناس المصريين بيقولو انها بلد جميلة و مصرنا الغالية و الكلام النفاق ده كله ليه مش بيصلحو فيها ليه البلد بيظا و مليانة عوطلجية و صيع و سرقة و نفاق ليه </su>
<su id="bolt-arz-NG-169-181090-38063_p6_su2"> انا شوفت المر من البلد ديه </su>
<su id="bolt-arz-NG-169-181090-38063_p6_su3"> انا مش بدافع عن اسرائيل بالعكس اسرائيل دولة زبالة فاجرة بس هى احسن منا تعرفو فى ايه </su>
<su id="bolt-arz-NG-169-181090-38063_p6_su4"> حديكو مثال اب محترم و كويس بس بييجى على حق ولاده علشان خاطر الناس و اب تانى تتحرق الناس بس اهم حاجة ولادى </su>
<su id="bolt-arz-NG-169-181090-38063_p6_su5"> هى ديه اسرائيل اهم حاجة شعبها بتخاف عليه و تقدره مش بتعمله زى الحيوانات و تجوعه و يبقى ملهوش قيمة </su>
<su id="bolt-arz-NG-169-181090-38063_p6_su6"> تعالو كده قارنوا بين مصرى و اسرائيلى فى اى دولة و شوفوا طبعا حتقول المصرى اه طبعا بس للاسف الكلام ده بينا و بين بعض لاكن فى الحقيقة الاسرائيلى او الامريكى او الايطالى او الالمانى او اى حاجة ليهم الاولوية عنك حتى فى بلدك </su>
<su id="bolt-arz-NG-169-181090-38063_p6_su7"> بلاش ننكر الكلام ده للى بيحب بلده حاول تغيره انا حاولت كتير بس كل ده مش حينفع عشان الفسدين فى البلد ديه اكتر من الكويسين </su>
<su id="bolt-arz-NG-169-181090-38063_p6_su8"> انا اسف فى تطويل الكلام بس انا بنفس عن غضبى و ياسى من البلد ديه</su>
</post>
</multipost>
