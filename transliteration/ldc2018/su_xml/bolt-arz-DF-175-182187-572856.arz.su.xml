<multipost id="bolt-arz-DF-175-182187-572856" language="Arabic">
<post id="bolt-arz-DF-175-182187-572856_p1">
<su id="bolt-arz-DF-175-182187-572856_p1_su1">
 لازم من طقم الابتسامة العريضة دى قبل كلامى
</su>
<su id="bolt-arz-DF-175-182187-572856_p1_su2">
 اقولكم بقى اللى انا حساة
</su>
<su id="bolt-arz-DF-175-182187-572856_p1_su3">
 طبعا اية اهم يوم دلوقتى 2-6 صح شاطرين
</su>
<su id="bolt-arz-DF-175-182187-572856_p1_su4">
 وهيحصل فية اية يا فاتاتيك برافوا الحكم على المخلوع وعصابتة
</su>
<su id="bolt-arz-DF-175-182187-572856_p1_su5">
 وطبعا لانة الريس مينفعش يتحكم علية بالاعدام او حتى مؤبد او حتى حكم مع ايقاف التنفيذ 
</su>
<su id="bolt-arz-DF-175-182187-572856_p1_su6">
 طبعا مش الريس دول مبيغلطوش هيتحكم عليهم ظلم يعنى       
</su>
<su id="bolt-arz-DF-175-182187-572856_p1_su7">
 بالظبط شوفتوا كل الراكشانات دى هو دة حال الشعب يوم النطق بالحكم ودة احساسى اللى بقولكم علية ممكن الشعب يتجنن ويتهبل واعتقد ان فية ناس هتجيب مسدس وتصوبة على دماغها ساعة النطق بالحكم
</su>
<su id="bolt-arz-DF-175-182187-572856_p1_su8">
 وناس تانية مجهزة احبال وصواعق كهربا وناس مجهزة سلالم علشان ترمى نفسها من فوق اى حاجة حتى لو كانت السجادة
</su>
<su id="bolt-arz-DF-175-182187-572856_p1_su9">
 انا شخصيا اتهبلت      
</su>
<su id="bolt-arz-DF-175-182187-572856_p1_su10">
 ودة بقى الملعوب 
</su>
<su id="bolt-arz-DF-175-182187-572856_p1_su11">
 ناس تموت ايام الثورة وبعدها وناس تموت نفسها باديها يوم النطق بالحكم وبكدة تكون البلد خلصت من الشعب الوحش الشرير اللى دخل رئيسة السجن ويخرجوا هما بقى زى الشعرة من العجينة يلاقوا البلد فاضية وترجع ريما لعادتها القديمة ولا اكن ناس ماتت ولا سابت وراها امهات مقهورة ولا ستات ارامل ولا عيال متيتمة
</su>
<su id="bolt-arz-DF-175-182187-572856_p1_su12">
 وبكدة نهاية المسرحية الهزلية من محاكمة المخلوع  
</su>
</post>
<post id="bolt-arz-DF-175-182187-572856_p7">
<su id="bolt-arz-DF-175-182187-572856_p7_su1">
 بس تصدقوا انا عندى بئا احساس تانى او تقدروا تقولوا تخمين
</su>
<su id="bolt-arz-DF-175-182187-572856_p7_su2">
 انهم هيحكموا على مبارك بالمؤبد والعادلى بالاعدام بس بعد مايحكموا على مبارك بالمؤبد هيهربوه برة مصر ويقولوا انه هرب
</su>
<su id="bolt-arz-DF-175-182187-572856_p7_su3">
 وعياله هيتحكم عليهم ب10 سنين سجن وبرضوا هيهربوهم ومتستغربوش من هيهربوهم دى ههههههههههه مهو السجن فى ايديهم والسفر في ايديهم عادى يعنى
</su>
<su id="bolt-arz-DF-175-182187-572856_p7_su4">
 ومظنش هيحكموا عليهم بالبراءة لانهم عارفين ان الدنيا هتخرب لو دا حصل وكدة كدة مش هيعرفوا يعيشوا فى مصر تانى 
</su>
<su id="bolt-arz-DF-175-182187-572856_p7_su5">
 فهما اكيد هيتحكم عليهم بس فى حاجة بعدها هتحصل ايه هى بئا الله اعلم بس هما هيهربوهم ههههههههههههههه
</su>
</post>
<post id="bolt-arz-DF-175-182187-572856_p10">
<su id="bolt-arz-DF-175-182187-572856_p10_su1">
 علشان المجلس العسكرى كمان يكون مشى وسابها مخضرة للرئيس الجديد
</su>
</post>
<post id="bolt-arz-DF-175-182187-572856_p16">
<su id="bolt-arz-DF-175-182187-572856_p16_su1">
 انا حاسة ان اختيار التاريخ ليس عشوائى 
</su>
<su id="bolt-arz-DF-175-182187-572856_p16_su2">
 اولا فى اليوم ده بأذن الله هنكون لسة متعرفين على الاخ الرئيس والناس متقسمة اللى فرحان واللى زعلان واللى مصدوم 
</su>
<su id="bolt-arz-DF-175-182187-572856_p16_su3">
 مش هانكون فايقين له والمجلس العسكرى يكون سلم السلطة 
</su>
<su id="bolt-arz-DF-175-182187-572856_p16_su4">
 ثانياالمفروض يكون الرئيس ده متتخب من الشعب يعنى ضد مبارك يقون القااضى يرزعه الحكم التمام 
</su>
<su id="bolt-arz-DF-175-182187-572856_p16_su5">
 فاهمين قصدى 
</su>
<su id="bolt-arz-DF-175-182187-572856_p16_su6">
 القاضى ده نحسن الظن بهه لانه اختار تاريخ وحيد هيكون فييه حر يحكم بضميره بعيدا عن ضغط السلطة وضغط الشعب 
</su>
<su id="bolt-arz-DF-175-182187-572856_p16_su7">
 ادعوا معايا ربنا يكون ظنى صحيح
</su>
</post>
</multipost>
