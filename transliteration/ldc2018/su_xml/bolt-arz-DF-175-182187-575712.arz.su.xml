<multipost id="bolt-arz-DF-175-182187-575712" language="Arabic">
<post id="bolt-arz-DF-175-182187-575712_p1">
<su id="bolt-arz-DF-175-182187-575712_p1_su1">
 مبدئيا انا والله ماعاملة الموضوع ده علشان اهاجم البرادعى او حمزاوى بس عايزة اوضح نقطه وكام كلمه واقفين فى زورى..
</su>
<su id="bolt-arz-DF-175-182187-575712_p1_su2">
 انا كنت هانزل صور بس اكيد هتتشال..
</su>
<su id="bolt-arz-DF-175-182187-575712_p1_su3">
 المهم يعنى لما الاخوان احتفلوا فى عيد ثورة يناير اتبهدلوا واترفع عليهم الجزم وباعوا دم الشهداء وضيعوا دم الشهداء 
</su>
<su id="bolt-arz-DF-175-182187-575712_p1_su4">
 وهىء ومىء وكركر وشخاليل
</su>
<su id="bolt-arz-DF-175-182187-575712_p1_su5">
 ولما البرادعى راح مهرجان سينيمائى علشان يسلم جايزة لافضل فيلم عن قصة حب بين مسلمه ومسيحى_لاحظوا كده ده بعد احداث بورسعيد بكام يوم_ الموضوع كان عادى وايزى موزو 
</su>
<su id="bolt-arz-DF-175-182187-575712_p1_su6">
 واتقال وانتوا مالكوا وشاغلين نفيسكوا وايه يعنى 
</su>
<su id="bolt-arz-DF-175-182187-575712_p1_su7">
 وكان فاضل شويه وناس تقول دى وصية شهداء بورسعيد
</su>
<su id="bolt-arz-DF-175-182187-575712_p1_su8">
 وحمزاوى اللى كتب كتابه قريب_وعلى فكرة الراجل ده انا باعزه بس يبطل افكار غريبه_ وانا مش شايفه فيها حاجه انه يتجوز 
</su>
<su id="bolt-arz-DF-175-182187-575712_p1_su9">
 بس الناس اللى وقفت للاخوان على الاحتفال بثورة يناير سابت دول ليه وبررتلهم 
</su>
<su id="bolt-arz-DF-175-182187-575712_p1_su10">
 وقد كان مبدا اشتم واضرب وارفع جزمة.. والتانيين يحتفلوا مفيهاش ازمة  
</su>
<su id="bolt-arz-DF-175-182187-575712_p1_su11">
 رجاء حار ومشطشط محدش يغلط فى اى طرف من المذكورين اعلاه واهلا باى وجهة نظر بس باحترام 
</su>
<su id="bolt-arz-DF-175-182187-575712_p1_su12">
 واللى هترمى كلمه قبيحه كده ولا كده هاطلعها علشان هنرش  
</su>
</post>
<post id="bolt-arz-DF-175-182187-575712_p2">
<su id="bolt-arz-DF-175-182187-575712_p2_su1">
 والله كلامك صح فيه حاجات كتير فى البلد وفينا بقت متشقلبه 
</su>
<su id="bolt-arz-DF-175-182187-575712_p2_su2">
 الحلو بقى وحش والوحش بقى حلو 
</su>
<su id="bolt-arz-DF-175-182187-575712_p2_su3">
 ربنا يقدم اللى فيه الخير لمصر وكل المصريين
</su>
</post>
<post id="bolt-arz-DF-175-182187-575712_p4">
<su id="bolt-arz-DF-175-182187-575712_p4_su1">
 الاخوان احتفلو فنفس اليوم لكن عمر كتب كتابه بعد فتره من احداث بورسعيد 
</su>
<su id="bolt-arz-DF-175-182187-575712_p4_su2">
 ذا كان ااصلا في لاعيبه من الاهلي سافرو يتفصحو ا عادي
</su>
</post>
<post id="bolt-arz-DF-175-182187-575712_p7">
<su id="bolt-arz-DF-175-182187-575712_p7_su1">
 حبيبتى بلاش نهاجم بعض واحنا فى الاول والاخر احلى فتوكات فى الدنيا 
</su>
<su id="bolt-arz-DF-175-182187-575712_p7_su2">
 وبعدين حمزاوى ده ليبرالى قالو ازاى نادر بكار يحضر فرحه هو احنا فى الاخر اسمنا ايه مصريين
</su>
</post>
<post id="bolt-arz-DF-175-182187-575712_p11">
<su id="bolt-arz-DF-175-182187-575712_p11_su1">
 حتي الان مصر لم تنجب رجلا يرفع راسها ويدير مصالحها 
</su>
<su id="bolt-arz-DF-175-182187-575712_p11_su2">
 كله طمعاااااااااااااااااااااااان 
</su>
<su id="bolt-arz-DF-175-182187-575712_p11_su3">
 ومحدش فينا عارف مين مع مين 
</su>
<su id="bolt-arz-DF-175-182187-575712_p11_su4">
 وكل يوم دم المصريين يسقي ارضها 
</su>
<su id="bolt-arz-DF-175-182187-575712_p11_su5">
 لك الله يا ارض الكنانه
</su>
</post>
<post id="bolt-arz-DF-175-182187-575712_p14">
<su id="bolt-arz-DF-175-182187-575712_p14_su1">
 انا هاقولك كلمة قبل ماترشي الاسلاميين 
</su>
<su id="bolt-arz-DF-175-182187-575712_p14_su2">
 مغظم المصريين بيحترموهم و بيثقوا فيهم اما الباقيين حاقدين عليهم ومش لاقيين فيهم عيب زي اللي اللي مالقوش في الورد عيب فقالوا له يااحمر الخدين 
</su>
<su id="bolt-arz-DF-175-182187-575712_p14_su3">
 اسيبك بقي قبل ماترشى و الله انتي دمك عسل
</su>
</post>
<post id="bolt-arz-DF-175-182187-575712_p15">
<su id="bolt-arz-DF-175-182187-575712_p15_su1">
 هقولك يا جميل لية ؟ 
</su>
<su id="bolt-arz-DF-175-182187-575712_p15_su2">
 لان معنى احتفال الاخوان بالثورة. انهم بيقولو ان الثورة انتهت وحصدنا ثمارها وبطلو بقو يا ثوار وانكنو في بيتكم.
</su>
<su id="bolt-arz-DF-175-182187-575712_p15_su3">
 يعنى باعو القضية في مقابل كراسي مجلس الشعب ودا تم بالاتفاق مع المجلس العسكرى. 
</su>
<su id="bolt-arz-DF-175-182187-575712_p15_su4">
 ودا واضح وضوح العيان. 
</su>
<su id="bolt-arz-DF-175-182187-575712_p15_su5">
 مع ان لسة ازناب النظام السابق زى ماهم. 
</su>
<su id="bolt-arz-DF-175-182187-575712_p15_su6">
 والمحاكمات بتاعة مبارك وفرقتة محاكمات هزلية ومسرحيات. 
</su>
<su id="bolt-arz-DF-175-182187-575712_p15_su7">
 وسوزان رئيسه العصابة حرة طليقة مع انها اس البلاوى اللى حصلت واللى بتحصل في البلد. 
</su>
<su id="bolt-arz-DF-175-182187-575712_p15_su8">
 ولسة اهالى الشهداء لحد دلوقتى ما اخدوش حقهم 
</su>
<su id="bolt-arz-DF-175-182187-575712_p15_su9">
 ولما نادو وقالو حقنا انضربو في احداث البالون واتقتلو في احداث التحرير الاخيرة. واتسحبو واترمو على الزبالة. 
</su>
<su id="bolt-arz-DF-175-182187-575712_p15_su10">
 دا غير ان العسكرى قابض عل 12 الف من الثوار وماحكمهم محاكمات من 3 سنين الى 20 سنة. 
</su>
<su id="bolt-arz-DF-175-182187-575712_p15_su11">
 دا غير ضرب البنات والتعرية. 
</su>
<su id="bolt-arz-DF-175-182187-575712_p15_su12">
 لا وكلة كوم والبلطجية اللى منتشرين في البلد وبقالهم سنة طلقاء مع ان الشرطة عارفاهم بالاسم وعارفة اماكنهم وممكن يقبضو عليهم ومع كدة مسيبنهم على الناس. 
</su>
<su id="bolt-arz-DF-175-182187-575712_p15_su13">
 والاخوان ما علقوش على اى حاجة من دى ورايحين يحتفلو ويقولو كل ثورة وانتم طيبين خلاص شطبنا روحو بيتكم.
</su>
</post>
<post id="bolt-arz-DF-175-182187-575712_p18">
<su id="bolt-arz-DF-175-182187-575712_p18_su1">
 بس البرادعى اتروق هنا فى القسم بردة بعدها
</su>
<su id="bolt-arz-DF-175-182187-575712_p18_su2">
 عموما انا شايفة ان كل واحد لازم يعيش حياتة عادى ويباشر اعمالة ومسئولياتة لان الدنيا مش هاتقف
</su>
<su id="bolt-arz-DF-175-182187-575712_p18_su3">
 ربنا يصلح حالنا وحال بلادنا يارب
</su>
</post>
<post id="bolt-arz-DF-175-182187-575712_p19">
<su id="bolt-arz-DF-175-182187-575712_p19_su1">
 وجهه نظر
</su>
</post>
<post id="bolt-arz-DF-175-182187-575712_p22">
<su id="bolt-arz-DF-175-182187-575712_p22_su1">
 عندك حق و الله 
</su>
<su id="bolt-arz-DF-175-182187-575712_p22_su2">
 بجد الناس اللي كانوا زعلانين ان الاخوان يحتفلوا و معلقوش علي البرادعي و حمزاوي دول ناس عايزين يفسروا الاحداث علي مزاجهم و للي يخدم مصلحتهم 
</su>
<su id="bolt-arz-DF-175-182187-575712_p22_su3">
 يعني اللي ضد الاخوان بيقولوا شوفوا دول بيحتفلوا 
</su>
<su id="bolt-arz-DF-175-182187-575712_p22_su4">
 و اللي من انصار البرادعي بيقولوا عادي كل حاجة بيعملها عاااادي 
</su>
<su id="bolt-arz-DF-175-182187-575712_p22_su5">
 و يبوس انجلينا عااااادي لازم نحترم الانفتاح اللي هو فيه 
</su>
<su id="bolt-arz-DF-175-182187-575712_p22_su6">
 و يروح يرأس مهرجان سينمائي بغض النظر عن الافلام المعروضة برضو عاااااااااادي حاجة تفرس
</su>
</post>
<post id="bolt-arz-DF-175-182187-575712_p26">
<su id="bolt-arz-DF-175-182187-575712_p26_su1">
 و مين قال نمنع الجواز و ما حدش يفرح بشئ؟؟؟؟؟؟؟؟؟؟؟؟؟
</su>
<su id="bolt-arz-DF-175-182187-575712_p26_su2">
 انا من اكتر الناس اللى زعلت من الاخوان مع انى انتخبتهم لما احتفلوا يوم 25 
</su>
<su id="bolt-arz-DF-175-182187-575712_p26_su3">
 و اعتراضى مش على فكرة الاحتفال فى حد ذاته او اننا هنمنع الناس تفرح و انما الغضب كان علشان فكرة الاحتفال بالثورة فى حين انها لم تكتمل 
</su>
<su id="bolt-arz-DF-175-182187-575712_p26_su4">
 و حق اللى ماتوا فى احداثها لسه ما رجعش و لا حد من اللى قتلوهم اتعاقب
</su>
<su id="bolt-arz-DF-175-182187-575712_p26_su5">
 حسيت ان الثورة بالنسبة للاخوان كانت الانتقام من مبارك و خلعه و الوصول للبرلمان 
</su>
<su id="bolt-arz-DF-175-182187-575712_p26_su6">
 اما انا فلن احتفل بالثورة الا لما القتلة ياخدوا جزاءهم و اللى ضحوا بحياتهم من اجله يتحقق 
</su>
<su id="bolt-arz-DF-175-182187-575712_p26_su7">
 ساعتها مصر كلها تحتفل بالنجاح
</su>
<su id="bolt-arz-DF-175-182187-575712_p26_su8">
 الاعتراض مش على الفرح بالاحتفال كفكرة و انما على الاحتفال بشئ لم يتحقق بعد 
</su>
<su id="bolt-arz-DF-175-182187-575712_p26_su9">
 كانك بتعملى سبوع لمولود لسه ما اتولدش
</su>
</post>
<post id="bolt-arz-DF-175-182187-575712_p30">
<su id="bolt-arz-DF-175-182187-575712_p30_su1">
 مع ان كلامك مظبوط بس الاخوان بعد ما طلبوا الغاء مجلس االمراة من منطلق اعمى مضطرة استخدم نغس المنهج واقول يستاهلوااا
</su>
</post>
<post id="bolt-arz-DF-175-182187-575712_p35">
<su id="bolt-arz-DF-175-182187-575712_p35_su1">
 مع احترامى لوجهه نظرك
</su>
<su id="bolt-arz-DF-175-182187-575712_p35_su2">
 لكن احتفال حمزوارى او البرادعى ده شئ شخصى بغض النظر عن اى اسم
</su>
<su id="bolt-arz-DF-175-182187-575712_p35_su3">
 اما يوم ذكرى الثورة ده شئ عام
</su>
<su id="bolt-arz-DF-175-182187-575712_p35_su4">
 يعنى اللى عاوز يحتفل كان مع نفسة مش امام الشعب كلة اللى الحزن مالى قلبة
</su>
</post>
<post id="bolt-arz-DF-175-182187-575712_p51">
<su id="bolt-arz-DF-175-182187-575712_p51_su1">
 تصدقي بالله انا خلاص هتجنن 
</su>
<su id="bolt-arz-DF-175-182187-575712_p51_su2">
 الناس دي ليه مش شايفه مع ان كل شئ بقه باين للعيل الصغير 
</su>
<su id="bolt-arz-DF-175-182187-575712_p51_su3">
 طيب احنا بنقول فيه عملاء طب والناس اللي ماشيه وراهم دول مصدقاهم ليه ياجماعه 
</su>
<su id="bolt-arz-DF-175-182187-575712_p51_su4">
 قدامكو سوريا شوفو جيشنا ده عظيم اد ايه 
</su>
<su id="bolt-arz-DF-175-182187-575712_p51_su5">
 وفوقو قبل ماتتهد علي دماغنا
</su>
</post>
<post id="bolt-arz-DF-175-182187-575712_p67">
<su id="bolt-arz-DF-175-182187-575712_p67_su1">
 لا طبعا الفرق شاسع او بالاحري مفيش مقارنة اصلا
</su>
<su id="bolt-arz-DF-175-182187-575712_p67_su2">
 الاخوان بيحتفلو بعيد الثورة اللي اساسا لسة مش عارفين نجيب حق الشهدا اللي راحو ولسة بيروحو فيها
</su>
<su id="bolt-arz-DF-175-182187-575712_p67_su3">
 ولسة اغلب المطالب لم تحقق 
</su>
<su id="bolt-arz-DF-175-182187-575712_p67_su4">
 يبقي نازل تحتفل على ايه واحنا عدنا مصيبة اسمها حكم العسكر
</su>
<su id="bolt-arz-DF-175-182187-575712_p67_su5">
 الاخوان ما كانوش بيحتفلو بفرح ابن المرشد فقلنا عليهم باعو الثورة !!!
</su>
<su id="bolt-arz-DF-175-182187-575712_p67_su6">
 دول كانو بيحتفلو بالثورة اللي باظت وللي مش عارفين نجيب حق اللي عملوها لا شهدا ولا معتقليين
</su>
<su id="bolt-arz-DF-175-182187-575712_p67_su7">
 اما المناسبات التانبية فهى شخصية البرادعى مش في المهرجان بصفته مرشح رياسة ولا حمزاوى بيكتب كتابه بصفته نائب
</su>
<su id="bolt-arz-DF-175-182187-575712_p67_su8">
 دى مناسبات ودعوات شخصية مش عامة
</su>
<su id="bolt-arz-DF-175-182187-575712_p67_su9">
 بجد مقارنة غير موفقه اصلا
</su>
</post>
<post id="bolt-arz-DF-175-182187-575712_p68">
<su id="bolt-arz-DF-175-182187-575712_p68_su1">
 وحشانى يا اهلاوية
</su>
<su id="bolt-arz-DF-175-182187-575712_p68_su2">
 اساسا الاحتفال والذكرى السنوية والاربعين كله ليس من الاسلام فى شئ
</su>
<su id="bolt-arz-DF-175-182187-575712_p68_su3">
 الاحسن نبص للمفيد
</su>
<su id="bolt-arz-DF-175-182187-575712_p68_su4">
 بدال ما بنضيع جهودنا فى التربص لبعض
</su>
<su id="bolt-arz-DF-175-182187-575712_p68_su5">
 وادينا بنضيع الثورة من ايدنا بنغسنا
</su>
<su id="bolt-arz-DF-175-182187-575712_p68_su6">
 لو بنشتغل نص اللى بنضيعه فى التربص كانت مصر اقوى من امريكا
</su>
<su id="bolt-arz-DF-175-182187-575712_p68_su7">
 لكن بعد عام من الثورة رجعنا تانى للخلف
</su>
</post>
<post id="bolt-arz-DF-175-182187-575712_p73">
<su id="bolt-arz-DF-175-182187-575712_p73_su1">
 فعلا حمزاوي كان المفروض ياجل جوازه الي الابد احتراما لذكري الشهداء ! 
</su>
<su id="bolt-arz-DF-175-182187-575712_p73_su2">
 لان زواجه زيه بالضبط زي النزول في الشارع ببلالين في وسط المطالبين بحقوق الشهداء ! دي زي دي بالمللي !!
</su>
<su id="bolt-arz-DF-175-182187-575712_p73_su3">
 عليكو تشبيهات و مقارنات يا مؤيدات المجلس انما ايييييييييييييييييه عبقرية الصراحة
</su>
</post>
<post id="bolt-arz-DF-175-182187-575712_p88">
<su id="bolt-arz-DF-175-182187-575712_p88_su1">
 انا اقولك ليه يا اهلاوية يا عسل
</su>
<su id="bolt-arz-DF-175-182187-575712_p88_su2">
 عشان بكل بساطة هما دول الجماعة اللي بيتمنوا السقطات ويكبروها
</su>
<su id="bolt-arz-DF-175-182187-575712_p88_su3">
 اما انصار الاسلاميين فلا يعنيهم كثيرا ما يحدث من هيافات 
</su>
<su id="bolt-arz-DF-175-182187-575712_p88_su4">
 وعشان كدة مبيعملوش من الحبة قبة 
</su>
<su id="bolt-arz-DF-175-182187-575712_p88_su5">
 بس التانيين بقى نفسهم يلاقوا غلطة صغيرة عشان يطلعونا ركبنا الثورة ودللنا رجلينا وهما حماة الثورة مع انهم ف الاساس السبب لو الثوةر اجهضت
</su>
</post>
</multipost>
