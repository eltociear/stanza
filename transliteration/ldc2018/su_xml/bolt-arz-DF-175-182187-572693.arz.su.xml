<multipost id="bolt-arz-DF-175-182187-572693" language="Arabic">
<post id="bolt-arz-DF-175-182187-572693_p1">
<su id="bolt-arz-DF-175-182187-572693_p1_su1">
 السلام عليكم و رحمه الله و بركاته
</su>
<su id="bolt-arz-DF-175-182187-572693_p1_su2">
 بصوا بقي اللغه العربيه او لغه الضاد او لغه القران الكريم انا احبها و اعشها
</su>
<su id="bolt-arz-DF-175-182187-572693_p1_su3">
  و انا كنت شاطر فيها جدا جدا في المدرسه و بالذات النحو 
</su>
<su id="bolt-arz-DF-175-182187-572693_p1_su4">
 و يمكن اعرف عنها معلوات كتير محدش عرفها
</su>
<su id="bolt-arz-DF-175-182187-572693_p1_su5">
  اما تقوليلي ندرس الطب و الهندسه باللغه العربيه اقولك اسفه 
</su>
<su id="bolt-arz-DF-175-182187-572693_p1_su6">
 احنا مش عايزين نرجع لوراه 
</su>
<su id="bolt-arz-DF-175-182187-572693_p1_su7">
 هتقوليلي يعني انتسي مش عايزه تتعلمي لغ بلدك 
</su>
<su id="bolt-arz-DF-175-182187-572693_p1_su8">
 اقولك لاء انتي مش شرط انا اعرف لغه بلدي كويس اوي
</su>
<su id="bolt-arz-DF-175-182187-572693_p1_su9">
  بس في حكمه لتدريس الحاجات ديه بالانجليزيه و هي انو شئنا ام ابينا تقريبا مافيش اي اكتشافات في المجال الطبي لعرب شبه معدومه
</su>
<su id="bolt-arz-DF-175-182187-572693_p1_su10">
  و بلاش تقوليلي عن ابن النفيس لان دوبل كان من زمان و العلم اللي الدكتور بيعالجك بيه ده اللي حطه الاجانب بالكامل
</su>
<su id="bolt-arz-DF-175-182187-572693_p1_su11">
  ديه مش حاجه تفرح ديه حاجه تحزن بس هي الواقع و الحاضر و الماضي
</su>
<su id="bolt-arz-DF-175-182187-572693_p1_su12">
  تخيلي بقي لما الاكتشافات الجديده في الطب تنزل و الدكتور بسلامته مش فاهم فيها حاجه تقدري تقوليلي هيعرفها ازاي
</su>
<su id="bolt-arz-DF-175-182187-572693_p1_su13">
  هتقوليلي هيترجمها هقولك ازاي يعني
</su>
<su id="bolt-arz-DF-175-182187-572693_p1_su14">
  في حاجات معينه هي معروفا عالميا لو روحتي لدكتور من موزنبيق المفروض يكون عارفها
</su>
<su id="bolt-arz-DF-175-182187-572693_p1_su15">
  ده غير انو المفروض الدكتور يروح يسافر برا يتعلم عشسان يقدر يرجع يفيد بلده بالعلم اللي اتعلمه 
</su>
<su id="bolt-arz-DF-175-182187-572693_p1_su16">
 اعتقد اي دكتوره هنا هتفهم كلامي كويس و اد ايه ده مهم 
</su>
<su id="bolt-arz-DF-175-182187-572693_p1_su17">
 و علي فكره في سوريا و ليبيا و السعوديه يدرسون الطب بالعربيه و النتيجه انتوا عارفنها عشن محدش يزعل مني
</su>
<su id="bolt-arz-DF-175-182187-572693_p1_su18">
  قد يكون كلامي قاسي و لكنه الواقع المتجرد من العاطفه المبني علي المنطق
</su>
<su id="bolt-arz-DF-175-182187-572693_p1_su19">
 انا مش بقول عشان محدش يفهم غلط 
</su>
<su id="bolt-arz-DF-175-182187-572693_p1_su20">
 انا رائي انو كل المصريين الفروض يبرعوا في اللغه العربيه اللي جانب الانجليزيه 
</su>
<su id="bolt-arz-DF-175-182187-572693_p1_su21">
 بس العربيه اهم تعليم الللغات حاجه و التدريس باللغه حاجه تانيه و هو ده اللي قصدي عليه
</su>
</post>
<post id="bolt-arz-DF-175-182187-572693_p2">
<su id="bolt-arz-DF-175-182187-572693_p2_su1">
 بالعربي تبقي صعبه اوي
</su>
<su id="bolt-arz-DF-175-182187-572693_p2_su2">
 احنا بقي نجيب كتب ابن سينا وندرس منها
</su>
<su id="bolt-arz-DF-175-182187-572693_p2_su3">
 مين عارف والله نفسي نبقي متقدمين في كل حاجه المهم الدوله تدعم العلماء
</su>
</post>
<post id="bolt-arz-DF-175-182187-572693_p3">
<su id="bolt-arz-DF-175-182187-572693_p3_su1">
 فعلا هتبقي كارثه
</su>
</post>
<post id="bolt-arz-DF-175-182187-572693_p4">
<su id="bolt-arz-DF-175-182187-572693_p4_su1">
 مش عاجبك اطباء سوريا؟؟؟
</su>
<su id="bolt-arz-DF-175-182187-572693_p4_su2">
 حبيبتي أطباء سوريا هم اكتر ناس بينجحوا في اختبارات المعادلة في امريكا
</su>
<su id="bolt-arz-DF-175-182187-572693_p4_su3">
 عشان باللغة العربية و استيعابهم عالي و كذلك المهندسين
</su>
<su id="bolt-arz-DF-175-182187-572693_p4_su4">
 و بعدين هم دكاترة مصر عاملين ايه يعني؟؟
</su>
<su id="bolt-arz-DF-175-182187-572693_p4_su5">
 آه فغي في مصر نوابغ لكن بصي على العموم مش الحالات الفردية
</su>
<su id="bolt-arz-DF-175-182187-572693_p4_su6">
 المهم هو المعلومة تتدرس صح والطالب يتدرب عليها كويس و شكرا
</su>
</post>
<post id="bolt-arz-DF-175-182187-572693_p5">
<su id="bolt-arz-DF-175-182187-572693_p5_su1">
 طيب ايه مناسبه الكلام ده
</su>
<su id="bolt-arz-DF-175-182187-572693_p5_su2">
 هو فيه حد
</su>
<su id="bolt-arz-DF-175-182187-572693_p5_su3">
 نزل قرار بكده ولا ايه؟؟؟؟؟؟؟
</su>
</post>
<post id="bolt-arz-DF-175-182187-572693_p8">
<su id="bolt-arz-DF-175-182187-572693_p8_su1">
 مش معاكى بصراحة 
</su>
<su id="bolt-arz-DF-175-182187-572693_p8_su2">
 طيب مانتى عندك حاجة زى الكمبيوتر مكنش ليها تعريف فى اللغة العربية 
</su>
<su id="bolt-arz-DF-175-182187-572693_p8_su3">
 لكن اوجدولوا لفظ فى اللغة العربية وهو الحاسب الالى
</su>
<su id="bolt-arz-DF-175-182187-572693_p8_su4">
  مهياش حجة يعنى ممكن اى تعبيرات يوجدولها مرادفات فى اللغة العربية
</su>
<su id="bolt-arz-DF-175-182187-572693_p8_su5">
  مش هيغلبوا يعنى ايه المشكلة  لما يتم تدريس المجالات دى باللغة العربية
</su>
</post>
<post id="bolt-arz-DF-175-182187-572693_p14">
<su id="bolt-arz-DF-175-182187-572693_p14_su1">
 وايه الحكمة من الموضوع ده يعنى...
</su>
<su id="bolt-arz-DF-175-182187-572693_p14_su2">
 هو مجلس الشعب اصدر قانون بتدريس اللغات دى باللغة العربية...
</su>
<su id="bolt-arz-DF-175-182187-572693_p14_su3">
 وبعدين حزب النور اعتذر عن راى مرشحه...
</su>
<su id="bolt-arz-DF-175-182187-572693_p14_su4">
 ولا هو عشان سقطة من حزب اسلامى ومش ليبرالى
</su>
<su id="bolt-arz-DF-175-182187-572693_p14_su5">
 يبقي هنمسك فيها ونرددها فى اليوم سبع مرات قبل الاكل
</su>
</post>
<post id="bolt-arz-DF-175-182187-572693_p15">
<su id="bolt-arz-DF-175-182187-572693_p15_su1">
 بس مين قال الطب في السعودية بالعربي ؟؟؟؟؟؟؟؟ 
</su>
<su id="bolt-arz-DF-175-182187-572693_p15_su2">
 بيدرسوه بالانجليش هيا تقريبا سوريا بس اللي معربة الطب
</su>
<su id="bolt-arz-DF-175-182187-572693_p15_su3">
 وعلي فكرة انا شايفة انها مش فارقة
</su>
<su id="bolt-arz-DF-175-182187-572693_p15_su4">
  لان الطب لغة في حد ذاته يعني مثلا عندك التشريح مصطلحاته هتلاقينا منفمهاش باللغة العربية
</su>
<su id="bolt-arz-DF-175-182187-572693_p15_su5">
  وكمان الاجانب في حاجات مش بيعرفوها حتي في لغتهم الا اذا كان مجال دراستهم الطب
</su>
</post>
<post id="bolt-arz-DF-175-182187-572693_p22">
<su id="bolt-arz-DF-175-182187-572693_p22_su1">
 بصى بما انى طالبة فى طب احب اقولك ان ايه المشكلة يعنى
</su>
<su id="bolt-arz-DF-175-182187-572693_p22_su2">
 انا شايفة انها مش حاجة وحشة بس هى حاجة شبه مستحيلة
</su>
<su id="bolt-arz-DF-175-182187-572693_p22_su3">
  لان تطبيق العلوم ده باللغة العربية ده معناه ان القانون وكل احوال بلدك تبقى تبعا للغة العربية والاصول العربية
</su>
<su id="bolt-arz-DF-175-182187-572693_p22_su4">
 وعلى فكرة كان فيه دكتور امبارح بيدينا الراوند وهو من اكبر الاطباء وكان بيقول لازم الطب يتفهم باللغة العربية والانجليزية 
</su>
<su id="bolt-arz-DF-175-182187-572693_p22_su5">
 وكلنا اقتنعنا بكلامه جدااااااااااااا
</su>
</post>
<post id="bolt-arz-DF-175-182187-572693_p27">
<su id="bolt-arz-DF-175-182187-572693_p27_su1">
 معاكي اوي انا في كليه هندسه وكان عندنا زي مشروع نترجم
</su>
<su id="bolt-arz-DF-175-182187-572693_p27_su2">
 كتاب من الانجليزي للعربي
</su>
<su id="bolt-arz-DF-175-182187-572693_p27_su3">
  بصي كانت فعلا كارثه المصطلحات
</su>
<su id="bolt-arz-DF-175-182187-572693_p27_su4">
 اصلا العربيه قديمه جدا جدا محدش فينا يعرف اصلا معناها
</su>
<su id="bolt-arz-DF-175-182187-572693_p27_su5">
 غير كده لو احنا فهمناها بالانكليزي طبيعي هتعرفي تشرحيها بالعربي
</su>
<su id="bolt-arz-DF-175-182187-572693_p27_su6">
 بس لو عرفتيها بالعربي الي هيه اللغه بتاعتك مين هيعرفهالك باللغه العالميه ؟
</su>
<su id="bolt-arz-DF-175-182187-572693_p27_su7">
 غير كده الانجليزي هوه اللغه الاولي الي بيطفق عليها العالم كله
</su>
<su id="bolt-arz-DF-175-182187-572693_p27_su8">
 والاتيني هيه لغه العلم وبرضوا بيتفق عليها العالم كله
</su>
<su id="bolt-arz-DF-175-182187-572693_p27_su9">
 واكتر حاجه موضوع الرموز الكميائيه والرياضيه مفروض دي حاجه ثابته
</su>
<su id="bolt-arz-DF-175-182187-572693_p27_su10">
 يعني لو اديتها لبني ادم في الصين هيعرف ايه دي
</su>
<su id="bolt-arz-DF-175-182187-572693_p27_su11">
 هنيجي بقي احنا ناخد جنب بنفسنا كده ونعمل لنفسنا علم لوحدنا
</su>
</post>
</multipost>
