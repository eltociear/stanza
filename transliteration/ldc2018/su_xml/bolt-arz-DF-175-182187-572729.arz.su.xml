<multipost id="bolt-arz-DF-175-182187-572729" language="Arabic">
<post id="bolt-arz-DF-175-182187-572729_p1">
<su id="bolt-arz-DF-175-182187-572729_p1_su1">
 السلام عليكم ورحمة الله وبركاتة
</su>
<su id="bolt-arz-DF-175-182187-572729_p1_su2">
 من الاخر كدة
</su>
<su id="bolt-arz-DF-175-182187-572729_p1_su3">
 وبعد قضية التمويل والضغوط التى مورست على القضاة الشرفاء والتى رفضوها لانهم شرفاء
</su>
<su id="bolt-arz-DF-175-182187-572729_p1_su4">
 انا كيف اضمن ان لايمارس على القضاة اللذين يحاكمون الرئيس وزبانيتة اى ضغوط
</su>
<su id="bolt-arz-DF-175-182187-572729_p1_su5">
 وايشعرفنى انهم هيقولوا ليها لاء ولا هيكونوا اضعف من انهم يقولوا لاء
</su>
<su id="bolt-arz-DF-175-182187-572729_p1_su6">
 وهيرضخوا للضغوط طالما المبدأ موجود وهو التدخل فى عمل القضاة
</su>
<su id="bolt-arz-DF-175-182187-572729_p1_su7">
 لو كنا فعلا عملنا ثورة يبقى الناس دى لازم تتحاكم امام محاكم ثورية
</su>
<su id="bolt-arz-DF-175-182187-572729_p1_su8">
 اما لو كنا بنهزر يبقى خلاص كفى الله المؤمنين شر القتال
</su>
<su id="bolt-arz-DF-175-182187-572729_p1_su9">
 وكل سنة وانتم طيبين ونبقى نتقابل كمان 30 او40 سنة فى ثورة بجد
</su>
<su id="bolt-arz-DF-175-182187-572729_p1_su10">
 ومحدش يقولى المحاكمات الثورية غير قانونية لان اساسا الثورة غير قانونية
</su>
<su id="bolt-arz-DF-175-182187-572729_p1_su11">
 هو القانون فية حاجة اسمها ثورة!!!!!!!!!
</su>
<su id="bolt-arz-DF-175-182187-572729_p1_su12">
 اساسا الثورة ضد القانون
</su>
<su id="bolt-arz-DF-175-182187-572729_p1_su13">
 يبقى قانون اية اللى عايزنا نحترمة واحنا بنحاكم من قامت الثورة من اجلهم
</su>
<su id="bolt-arz-DF-175-182187-572729_p1_su14">
 الثوار يثبتون يوما بعد يوم انهم اصحاب رؤية واضحة ودائما يسبقون غيرهم
</su>
<su id="bolt-arz-DF-175-182187-572729_p1_su15">
 وبعد ذلك يلحق بة الاخرون
</su>
<su id="bolt-arz-DF-175-182187-572729_p1_su16">
 عندما قالوا ان المجلس العسكرى غير امين على قيادة البلاد كان معهم حق
</su>
</post>
<post id="bolt-arz-DF-175-182187-572729_p2">
<su id="bolt-arz-DF-175-182187-572729_p2_su1">
 أول واحدة هاقيم لك ممتاز...
</su>
</post>
<post id="bolt-arz-DF-175-182187-572729_p3">
<su id="bolt-arz-DF-175-182187-572729_p3_su1">
 من اول يوم بقول لازم محكمه ثوريه
</su>
</post>
<post id="bolt-arz-DF-175-182187-572729_p4">
<su id="bolt-arz-DF-175-182187-572729_p4_su1">
 ربنا يجبلهم محكما تليق بيهم
</su>
<su id="bolt-arz-DF-175-182187-572729_p4_su2">
 اللهما ارنا فيهم يوم
</su>
</post>
<post id="bolt-arz-DF-175-182187-572729_p6">
<su id="bolt-arz-DF-175-182187-572729_p6_su1">
 وأنا كمان معاكي وعايزة محاكمة ثورية مش المسرحية الهزيلة أنا لحد دلوقتي مصدومة الجنزوراي مصر لن تركع والبرلمان يصقف وفي الأخر طااااااااااااااااااااارواااااااااااا وسلملي علي الحكومة والبرلمان بالمرة
</su>
</post>
<post id="bolt-arz-DF-175-182187-572729_p9">
<su id="bolt-arz-DF-175-182187-572729_p9_su1">
 القـــــــــــــــــــــــــــــــــــانون حياخد مجراه وابقو قابلونى
</su>
</post>
<post id="bolt-arz-DF-175-182187-572729_p12">
<su id="bolt-arz-DF-175-182187-572729_p12_su1">
 [فعلا عندك حق وخصوصا لو المحاكمه طلعت هزليه وفشنك زى كل حاجه كدا اعتقد البلد هتولع وكفايه علينا كدا شهداء حرام بقى
</su>
</post>
<post id="bolt-arz-DF-175-182187-572729_p13">
<su id="bolt-arz-DF-175-182187-572729_p13_su1">
 ايه المواضيع الجامده دى بس يا حكاية
</su>
<su id="bolt-arz-DF-175-182187-572729_p13_su2">
 انا خايفه عليكي من الحسد
</su>
<su id="bolt-arz-DF-175-182187-572729_p13_su3">
 بجد الثوار كان لهم حق من اول يوم بيقولو محاكم ثورية
</su>
<su id="bolt-arz-DF-175-182187-572729_p13_su4">
 احنا بعد كده هنندم على كل حاجه قالوها الثوار ومسمعناش كلامهم فيها
</su>
<su id="bolt-arz-DF-175-182187-572729_p13_su5">
 وطبعا ممتاز يا قمر
</su>
</post>
<post id="bolt-arz-DF-175-182187-572729_p19">
<su id="bolt-arz-DF-175-182187-572729_p19_su1">
 للاسف كان لازم تبقى من اول يوم التنحى
</su>
<su id="bolt-arz-DF-175-182187-572729_p19_su2">
 لكن لاحول ولاقوة الا بالله
</su>
</post>
<post id="bolt-arz-DF-175-182187-572729_p20">
<su id="bolt-arz-DF-175-182187-572729_p20_su1">
 انا كنت حاسه من اول ما اعتذر القاضى الاولانى عرفت ان حد مارس عليه ضغط ما ولانه انسان شريف اعتذر
</su>
<su id="bolt-arz-DF-175-182187-572729_p20_su2">
 وكمان سيل المكافأت اللى نازل طاخ طخاطيخ على المستشارين شككنى ان فى بلاوى بتحصل وعاوزينهم يستكتوا عنها
</su>
<su id="bolt-arz-DF-175-182187-572729_p20_su3">
 ماهو اطعم الفم تستحى العين واهو كله على قفا الزبون
</su>
<su id="bolt-arz-DF-175-182187-572729_p20_su4">
 ههههههههههه
</su>
<su id="bolt-arz-DF-175-182187-572729_p20_su5">
 انا بقيت بقول الفاظ غريبه ههههههه
</su>
</post>
<post id="bolt-arz-DF-175-182187-572729_p23">
<su id="bolt-arz-DF-175-182187-572729_p23_su1">
 هو انتو مسمعتوش الشيخه ماجده بتقول ان مبارك هيرجع الريس تانى وهى هتكون العالمه الروحيه ليه
</su>
<su id="bolt-arz-DF-175-182187-572729_p23_su2">
 ربنا ينتقم منهم كلهم
</su>
</post>
<post id="bolt-arz-DF-175-182187-572729_p24">
<su id="bolt-arz-DF-175-182187-572729_p24_su1">
 أصبحت اشك في نزاهــة الانتخابات
</su>
<su id="bolt-arz-DF-175-182187-572729_p24_su2">
 عبد المعز هو من قام بهذه الجريمــة و هو نفسه مسئول الانتخابات
</su>
</post>
<post id="bolt-arz-DF-175-182187-572729_p27">
<su id="bolt-arz-DF-175-182187-572729_p27_su1">
 اولا التقيم ممتاااااز وكل كلامك صح طبعا بس الواحد حزين 
</su>
<su id="bolt-arz-DF-175-182187-572729_p27_su2">
 انا حاسة انهم اجهضوا الثورة خلاص والناس نسيت الشهداء والثورة 
</su>
<su id="bolt-arz-DF-175-182187-572729_p27_su3">
 حاربوا الثورة عن طريق تشوية الثوار بالبلطجية والبنات الثائرات بانهم بينزلوا من البيت يبقوا وحشين وذبحوا الالتراس ودلوقتى خلاص جة وقت التسليم 
</su>
<su id="bolt-arz-DF-175-182187-572729_p27_su4">
 تسليم الشعب وثروات الشعب للرئيس الجديد بالدستور القديم اللى حامل كل صلاحيات مبارك والمصيبة لو طلع الرئيس دة واحد من رجال مبارك شفيق او موسى
</su>
</post>
<post id="bolt-arz-DF-175-182187-572729_p29">
<su id="bolt-arz-DF-175-182187-572729_p29_su1">
 بصى هما ماسكيين لينا في جحة لازم حكم عادل عشان ناخد فلوسنا
</su>
<su id="bolt-arz-DF-175-182187-572729_p29_su2">
 فبنقول لهم شكرا 
</su>
<su id="bolt-arz-DF-175-182187-572729_p29_su3">
 واضح اننا مش هنطول من وشكم لا فلوس ولا محاكمة
</su>
<su id="bolt-arz-DF-175-182187-572729_p29_su4">
 وبالتالى عايزيين محاكمة ثووووووووورية
</su>
<su id="bolt-arz-DF-175-182187-572729_p29_su5">
 ممتاز
</su>
</post>
<post id="bolt-arz-DF-175-182187-572729_p34">
<su id="bolt-arz-DF-175-182187-572729_p34_su1">
 انا حزينه يا نهى جدا
</su>
<su id="bolt-arz-DF-175-182187-572729_p34_su2">
 بعد خطاب الشكر بتاع جون ماكين
</su>
<su id="bolt-arz-DF-175-182187-572729_p34_su3">
 والامن المركزى اللى نزل يأمن لتوفيق كنافه ومنزلش ساعة مذبحة بورسعيد
</su>
<su id="bolt-arz-DF-175-182187-572729_p34_su4">
 والبرطمان اللى جه بالشعوذة ومش طالع منه غير دخان
</su>
<su id="bolt-arz-DF-175-182187-572729_p34_su5">
 انا خلاص جالى اكتئاب
</su>
<su id="bolt-arz-DF-175-182187-572729_p34_su6">
 وعيط النهارده بجد على بلدى
</su>
<su id="bolt-arz-DF-175-182187-572729_p34_su7">
 ونتقابل بقى فى الثورة الجايه
</su>
<su id="bolt-arz-DF-175-182187-572729_p34_su8">
 ربنا يدينا العمر عشان نبقى ننصح الثوار
</su>
<su id="bolt-arz-DF-175-182187-572729_p34_su9">
 عشان مايتقرطسوش زينا
</su>
</post>
</multipost>
