<?xml version="1.0" encoding="UTF-8"?>
<multipost id="bolt-arz-DF-175-182188-1037993" language="Arabic">
<post id="bolt-arz-DF-175-182188-1037993_p1">
<su id="bolt-arz-DF-175-182188-1037993_p1_su1">
اخواتي حبايبي انا خايفه جدا
</su>
<su id="bolt-arz-DF-175-182188-1037993_p1_su2">
افتحو حلقة عمرو اديب دلوقتي هتلقوها عن الانفلات الامني في مصر
</su>
<su id="bolt-arz-DF-175-182188-1037993_p1_su3">
وكل الامهات خايفين على ولادهم
</su>
<su id="bolt-arz-DF-175-182188-1037993_p1_su4">
والناس مبتخرجش من بيتها في وقت متأخر
</su>
<su id="bolt-arz-DF-175-182188-1037993_p1_su5">
وعصابات خطف الاطفال
</su>
<su id="bolt-arz-DF-175-182188-1037993_p1_su6">
وبعدين مفيش امن خالص في الشوارع
</su>
<su id="bolt-arz-DF-175-182188-1037993_p1_su7">
انا من طنطا الوضع هنا اهدا شويه من القاهره
</su>
<su id="bolt-arz-DF-175-182188-1037993_p1_su8">
لكن مفيش امان برضه
</su>
<su id="bolt-arz-DF-175-182188-1037993_p1_su9">
لو في حد من طنطا يقولي هتودو ولادكم المدارس ولا لا
</su>
<su id="bolt-arz-DF-175-182188-1037993_p1_su10">
لان  انا ولادي في مدرسه لغات تجريبيه في شارع الجلاء في حته مقطوعه  وخايفه اوديهم اعمل ايه
</su>
<su id="bolt-arz-DF-175-182188-1037993_p1_su11">
والله مصر ما تستاهلش الي بيحصلها ده
</su>
<su id="bolt-arz-DF-175-182188-1037993_p1_su12">
ربنا يزيح الغمه ومستنياكم حبايبي تردو عليه
</su>
</post>
<post id="bolt-arz-DF-175-182188-1037993_p5">
<su id="bolt-arz-DF-175-182188-1037993_p5_su1">
طيب يا حبيبتى المدارس لسه مبداتش
</su>
<su id="bolt-arz-DF-175-182188-1037993_p5_su2">
وحاولى تهدى ان شاء الله الامان حيرجع تانى متخافيش
</su>
<su id="bolt-arz-DF-175-182188-1037993_p5_su3">
وصلى وادعى لمصر واهلها
</su>
</post>
<post id="bolt-arz-DF-175-182188-1037993_p6">
<su id="bolt-arz-DF-175-182188-1037993_p6_su1">
دلوقتى اجازه نص السنه مفيش مدرسه
</su>
<su id="bolt-arz-DF-175-182188-1037993_p6_su2">
وكمان انا فى القاهره وعادى
</su>
<su id="bolt-arz-DF-175-182188-1037993_p6_su3">
فى التجمع كمان يعنى تعتبر حته مقطوعه
</su>
<su id="bolt-arz-DF-175-182188-1037993_p6_su4">
متخفيش وتوكلى على الله ومتهيالى هياجلو المدارس
</su>
</post>
<post id="bolt-arz-DF-175-182188-1037993_p8">
<su id="bolt-arz-DF-175-182188-1037993_p8_su1">
احنا عندنا فى بورسعيد من سنه والى الان حالات اختطاف وقتل المختطفين عشان الاهالى مش معاها الفديه
</su>
<su id="bolt-arz-DF-175-182188-1037993_p8_su2">
وفى الغالب بيبقى اولاد تجار الو ناس معروفه او بنت لابسه دهب او كدا
</su>
<su id="bolt-arz-DF-175-182188-1037993_p8_su3">
لسه من يومين ابن تاجر مقتول عشان مدفعش الفديه المليون جنيه
</su>
<su id="bolt-arz-DF-175-182188-1037993_p8_su4">
وسابو ابنه ع الدائرى مدبوح واتصلو بيه قالولو تعال خد ابنك من ع الدائرى
</su>
<su id="bolt-arz-DF-175-182188-1037993_p8_su5">
شوفتى وصلنا لفين
</su>
<su id="bolt-arz-DF-175-182188-1037993_p8_su6">
ربنا يستر علينا
</su>
</post>
</multipost>
