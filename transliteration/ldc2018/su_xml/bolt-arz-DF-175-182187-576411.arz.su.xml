<multipost id="bolt-arz-DF-175-182187-576411" language="Arabic">
<post id="bolt-arz-DF-175-182187-576411_p1">
<su id="bolt-arz-DF-175-182187-576411_p1_su1">
 ظهرت فى عدد من المدارس بالقاهرة ومختلف المحافظات، ظاهرة جديدة من نوعها وهى استبدال النشيد الوطني فى طابور الصباح بالأناشيد الدينية الخاصة بجماعة الإخوان المسلمين والتيار السلفي الذي آلت إليه رئاسة لجنة التعليم بمجلس الشعب ، 
</su>
<su id="bolt-arz-DF-175-182187-576411_p1_su2">
 حيث اكتفى الطلاب بتلك المدارس بترديد "الله أكبر الله أكبر ولله الحمد" دون مواصلة ترديد النشيد الوطني. 
</su>
<su id="bolt-arz-DF-175-182187-576411_p1_su3">
 وكما ذكرت جريدة الدستور الصادرة صباح اليوم أن لجان تابعة لمديريات التربية والتعليم بالمحافظات قد شكلت من أجل تقييم حجم انتشار الظاهرة ومحاسبة مديري المدارس التي جاءت منها الشكاوى، مؤكدا أن التعليم لا يمكن أن يستخدم كأداة للأحزاب والسياسة وأن الوزارة لن تتهاون في معاقبة من يخالف القواعد والقوانين المنظمة للعمل داخل المصدر الفجر.. و جوه المقال ان الموضوع ده من جريدة الدستور
</su>
<su id="bolt-arz-DF-175-182187-576411_p1_su4">
 اللى عاوزة اسأل عليه مش الموضوع بجد و لا مجرد خبر كاذب
</su>
<su id="bolt-arz-DF-175-182187-576411_p1_su5">
 اللى عاوزة اسال عليه.. هو ده ممكن يحصل فى يوم من الايام ؟؟؟؟؟
</su>
</post>
<post id="bolt-arz-DF-175-182187-576411_p4">
<su id="bolt-arz-DF-175-182187-576411_p4_su1">
 و ايه يعنى هم بيقولوا حاجه عيب و لا حرام
</su>
<su id="bolt-arz-DF-175-182187-576411_p4_su2">
 سبحان الله
</su>
</post>
<post id="bolt-arz-DF-175-182187-576411_p5">
<su id="bolt-arz-DF-175-182187-576411_p5_su1">
 لا طبعا مينفعش ولو حصلت اللى عملها يتعاقب لان النشيد الوطنى ده الهدف منه بث روح الوطنيه فى الطفل من صغره ميسيبوا التفاهات دى ويخلوهم فى المهم
</su>
</post>
<post id="bolt-arz-DF-175-182187-576411_p7">
<su id="bolt-arz-DF-175-182187-576411_p7_su1">
 مين اللى قالك ان ده حصل
</su>
<su id="bolt-arz-DF-175-182187-576411_p7_su2">
 وأكيد يعنى مش هيهتموا بالحاجات دى بس الاعلام لازم يطلع كل يوم حكاية علشان الناس تكرهم
</su>
</post>
<post id="bolt-arz-DF-175-182187-576411_p8">
<su id="bolt-arz-DF-175-182187-576411_p8_su1">
 انتم ليه فاهمينى غلط.. محدش يقدر يعترض على ذكر الله... و لكن مينفعش اننا نمسح النشيد الوطنى اللى كلنا كبرنا عليه ؟ 
</su>
<su id="bolt-arz-DF-175-182187-576411_p8_su2">
 و ايه المانع يعنى لما يذكروا ربنا عز و جل و بعد كده يقولوا النشيد الوطنى ؟ 
</su>
<su id="bolt-arz-DF-175-182187-576411_p8_su3">
 لا بجد مش فاهمة يعنى ايه ميبقاش عندنا نشيد وطنى طيب بالمرة متيجوا نستغنى عن العلم هو كمان ؟
</su>
</post>
<post id="bolt-arz-DF-175-182187-576411_p10">
<su id="bolt-arz-DF-175-182187-576411_p10_su1">
 بغض النظر عن ان ده حصل أو لا أو كويس و لا لا
</su>
<su id="bolt-arz-DF-175-182187-576411_p10_su2">
 أنا شايفة ان دي تفاصيل دقيقة جداااا مش مهمة دلوقتي
</su>
<su id="bolt-arz-DF-175-182187-576411_p10_su3">
 يعني مش المهم يقولوا ايه في الطابور
</su>
<su id="bolt-arz-DF-175-182187-576411_p10_su4">
 المهم العمل و التنفيذ الفعلي للشريعة الإسلامية في المدارس و الجامعات و في كل مكان لأننا دولة اسلامية
</su>
</post>
<post id="bolt-arz-DF-175-182187-576411_p13">
<su id="bolt-arz-DF-175-182187-576411_p13_su1">
 اه فعلا نستغنى عن العلم ونحط سيفين ومصحف وبعدين ماهو كده كده اصلا لازم يبقا فيه قران وحديث الصبح ف الاذاعه بجد كده اوفر اوى
</su>
<su id="bolt-arz-DF-175-182187-576411_p13_su2">
 خيبه ياحبيبتى بعيد عنك
</su>
<su id="bolt-arz-DF-175-182187-576411_p13_su3">
 اصبرى هيدخلوا يكفرونا دلوقتى
</su>
</post>
<post id="bolt-arz-DF-175-182187-576411_p14">
<su id="bolt-arz-DF-175-182187-576411_p14_su1">
 مش عارفة انا بنتي في مدرسة لغات قومي مش حكومي ولو حصل كده حشتكي في الوزارة طبعا بس معتقدتش ان ده حصل يا قمر 
</su>
<su id="bolt-arz-DF-175-182187-576411_p14_su2">
 الاخوان مش كده خالص 
</su>
<su id="bolt-arz-DF-175-182187-576411_p14_su3">
 طب ماهم بيشغلوا اغاني وطنية عادي يعني واعتقد انهم ليهم اليد العليا والفجر ديه اصلا كذابةوبعديين الاخت اللي بتقول مش قرأن طبعا مش قرأن منزل بس ديه حاجة بتنمي فينا الحس الوطني وكمان بتألف قلوب المصريين حول حاجة واحدة مسلميين ومسحيين
</su>
</post>
<post id="bolt-arz-DF-175-182187-576411_p27">
<su id="bolt-arz-DF-175-182187-576411_p27_su1">
 والله لو الكلام ده صحيح يبقى اللى عمل كدة يتعاقب وبشدة
</su>
<su id="bolt-arz-DF-175-182187-576411_p27_su2">
 الحزب الوطنى انتهى خلاص والسياسة ملهاش دعوة بالدين
</su>
<su id="bolt-arz-DF-175-182187-576411_p27_su3">
 من الاساس حتى لو كان الدين الواجهة بتاعتهم ولازم البلد
</su>
<su id="bolt-arz-DF-175-182187-576411_p27_su4">
 تبعد تماما عن التفكير ده خصوصا الاجيال الجديدة اللى عليها الامل
</su>
</post>
</multipost>
