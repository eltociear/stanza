<multipost id="bolt-arz-DF-214-191873-4011329" language="Arabic">
<post id="bolt-arz-DF-214-191873-4011329_p1">
<su id="bolt-arz-DF-214-191873-4011329_p1_su1">
 السلام عليكمـ ورحمه الله وبركاته
</su>
<su id="bolt-arz-DF-214-191873-4011329_p1_su2">
 ( الحبر يخلص وقضايا مجتمعنا ماتخلص )
</su>
<su id="bolt-arz-DF-214-191873-4011329_p1_su3">
 نجي لقضيتنا ومحور حديثنا
</su>
<su id="bolt-arz-DF-214-191873-4011329_p1_su4">
 ( ياابنى هنحجزلك بنت فلان )
</su>
<su id="bolt-arz-DF-214-191873-4011329_p1_su5">
 ( يابنتي بصى ابن فلان حاجزك )
</su>
<su id="bolt-arz-DF-214-191873-4011329_p1_su6">
 ( فلانة محجوزة لفلان )
</su>
<su id="bolt-arz-DF-214-191873-4011329_p1_su7">
 _ يجي واحد يخطب بنت الجيران..
</su>
<su id="bolt-arz-DF-214-191873-4011329_p1_su8">
 الواد مش يعيبه حاجه.. اخلاق ودين..
</su>
<su id="bolt-arz-DF-214-191873-4011329_p1_su9">
 لكن البنت محجوزة لابن عمها
</su>
<su id="bolt-arz-DF-214-191873-4011329_p1_su10">
 _ في يوم من الأيام شخص كان حاجز وحده من قريباته..
</su>
<su id="bolt-arz-DF-214-191873-4011329_p1_su11">
 وطول حجزه لها يعني من يوم انهم صغار..
</su>
<su id="bolt-arz-DF-214-191873-4011329_p1_su12">
 وهم يقولون فلان لفلانه وفلانه لفلان..
</su>
<su id="bolt-arz-DF-214-191873-4011329_p1_su13">
 وبعد ما توظف تركها وقال انه مش هيتجوزهـا..
</su>
<su id="bolt-arz-DF-214-191873-4011329_p1_su14">
 ساءت الحاله بين العائلتين..
</su>
<su id="bolt-arz-DF-214-191873-4011329_p1_su15">
 والبنت تورطت وراحت فيها حتي الخطاب بطلو يدقوا بابهم
</su>
<su id="bolt-arz-DF-214-191873-4011329_p1_su16">
 لأنهم يعرفون انها محجوزه لفلان..
</su>
<su id="bolt-arz-DF-214-191873-4011329_p1_su17">
 وضاعت البنت مع ضياع هذا الحجز..
</su>
<su id="bolt-arz-DF-214-191873-4011329_p1_su18">
 _ بنت يتيمة وحيدة..حجزها عمها لابنه..
</su>
<su id="bolt-arz-DF-214-191873-4011329_p1_su19">
 لانه مش عاوزها تطلع من العيله..
</su>
<su id="bolt-arz-DF-214-191873-4011329_p1_su20">
 طيب ممكن البنت اكون مش مناسبة للولد..
</su>
<su id="bolt-arz-DF-214-191873-4011329_p1_su21">
 افكارهم مختلفه..شخصياتهم متناقضه..
</su>
<su id="bolt-arz-DF-214-191873-4011329_p1_su22">
 لكن مين يسمع..
</su>
<su id="bolt-arz-DF-214-191873-4011329_p1_su23">
 خلاص البنت محجوزة لفلان
</su>
<su id="bolt-arz-DF-214-191873-4011329_p1_su24">
 قصص تبكي القلوب..
</su>
<su id="bolt-arz-DF-214-191873-4011329_p1_su25">
 وأحلام تضيع في قرار..
</su>
<su id="bolt-arz-DF-214-191873-4011329_p1_su26">
 أمال وأمنيات تتبخر..
</su>
<su id="bolt-arz-DF-214-191873-4011329_p1_su27">
 بصراحة انا احس ان الحجز فيه ظلم للبنت
</su>
<su id="bolt-arz-DF-214-191873-4011329_p1_su28">
 خصوصا ان الولد لو كبر وغير رايه ماهيتأثر
</su>
<su id="bolt-arz-DF-214-191873-4011329_p1_su29">
 لكن البنت حساسة وهتتأثر
</su>
<su id="bolt-arz-DF-214-191873-4011329_p1_su30">
 وفوق كل هذا معدش بيجيلها خطاب
</su>
<su id="bolt-arz-DF-214-191873-4011329_p1_su31">
 لانهم يعرفوا انها محجوزة لفلان
</su>
<su id="bolt-arz-DF-214-191873-4011329_p1_su32">
 ممكن الشاب يتأثر لان اهله اختاروا له شريكة حياته وحجوزها له..
</su>
<su id="bolt-arz-DF-214-191873-4011329_p1_su33">
 لكن البنت هي اللي هتتأثر اكثر
</su>
<su id="bolt-arz-DF-214-191873-4011329_p1_su34">
 يخلص الحبر والكلام مايخلص
</su>
<su id="bolt-arz-DF-214-191873-4011329_p1_su35">
 من المذنب.في هذا كله. الشاب, الشابه, الأهل, العادات والتقاليد ؟؟
</su>
<su id="bolt-arz-DF-214-191873-4011329_p1_su36">
 ومين اللي يحدد ويقرر ان فلان لفلانة وفلانة لفلان.. الاهل ام الشاب ام النسب ؟؟
</su>
<su id="bolt-arz-DF-214-191873-4011329_p1_su37">
 اذا تقدم لكي ايتها الفتاة شاب للآن يدرس وقالوا لك أهلك انه عاوز يحجزك ايه بيكون موقفك ؟
</su>
<su id="bolt-arz-DF-214-191873-4011329_p1_su38">
 وانت ايها الشاب مارأيك في مسألة الحجز وان تكون محجوز لفتاة ؟؟
</su>
<su id="bolt-arz-DF-214-191873-4011329_p1_su39">
 وهل هذا الشي موجود في عائلتكم ؟؟ وماموقفكم منه ؟؟
</su>
<su id="bolt-arz-DF-214-191873-4011329_p1_su40">
 الموضوع منقول.. بس عجبتني فكرته..
</su>
</post>
<post id="bolt-arz-DF-214-191873-4011329_p2">
<su id="bolt-arz-DF-214-191873-4011329_p2_su1">
 حلوة محجوزة دى على اساس
</su>
<su id="bolt-arz-DF-214-191873-4011329_p2_su2">
 اننا كيلو بطاطا
</su>
<su id="bolt-arz-DF-214-191873-4011329_p2_su3">
 لا وياسلام لو واحد جالك وقال انا هقرأ فاتحه واسافر بس عشان احجزها
</su>
<su id="bolt-arz-DF-214-191873-4011329_p2_su4">
 بجد حاجه تنرفز
</su>
<su id="bolt-arz-DF-214-191873-4011329_p2_su5">
 مش بيفكرو
</su>
<su id="bolt-arz-DF-214-191873-4011329_p2_su6">
 فى احساس اى بنت لما بيقولو لها انتى محجوزة
</su>
<su id="bolt-arz-DF-214-191873-4011329_p2_su7">
 على اساس انها اى بقى
</su>
<su id="bolt-arz-DF-214-191873-4011329_p2_su8">
 ربنا يهدى كل واحد بيفكر التفكير دة
</su>
</post>
<post id="bolt-arz-DF-214-191873-4011329_p4">
<su id="bolt-arz-DF-214-191873-4011329_p4_su1">
 وعموما دى اخطاء اسريه وبيقع الخطأ للاسف فى الاخر على كاهل البنت المسكينه نتيجه انتشار خبر انها لفلان
</su>
<su id="bolt-arz-DF-214-191873-4011329_p4_su2">
 المهم ان الموضوع وضح جميع جوانب المشكله بشكل جميل مفيش اى حاجه نقولها غير ان ده جرم فى حق الولد والبنت
</su>
<su id="bolt-arz-DF-214-191873-4011329_p4_su3">
 لانهم يمتلكون حق الاختيار لشريك الحياه سواء الولد او البنت
</su>
<su id="bolt-arz-DF-214-191873-4011329_p4_su4">
 فى البدايه للاسف بياخذ الموضوع شكل هزلى يمكن من فرحتهم بعيالهم والخلفه ويقولو احنا هناخد بنتكم لابننا وللاسف مع الوقت ياخد الكلام أطوار من الجديه ويقع المحظور
</su>
<su id="bolt-arz-DF-214-191873-4011329_p4_su5">
 وانا صغير كنت فى الابتدائى وكان فيه واحده جارتنا عندها بنت ودايما يقولو سامح هنجوزه فلانه
</su>
<su id="bolt-arz-DF-214-191873-4011329_p4_su6">
 ووقتها كنت ساكت لان مفيش فى دماغى غير برائه ومش عارف الكلام ده حقيقى ولا لا
</su>
<su id="bolt-arz-DF-214-191873-4011329_p4_su7">
 لما كبرت ومع الوقت وجيت اختار قالو ما هى فلانه احنا حجزينهالك من وانتو صغيرين
</su>
<su id="bolt-arz-DF-214-191873-4011329_p4_su8">
 رديت رد واحد بس ( يا جماعه انا اللى هنام جمب مراتى مش انتم ومش هتجوز غير اللى انا متقبلها )
</su>
<su id="bolt-arz-DF-214-191873-4011329_p4_su9">
 فى الوقت ده كانت صدمه لاهل البنت لكن الحمد لله كنا وقتها لسه بدرى
</su>
<su id="bolt-arz-DF-214-191873-4011329_p4_su10">
 وفى النهايه البنت اتجوزت بس تركت اثر مش كويس بين الاسرتين
</su>
<su id="bolt-arz-DF-214-191873-4011329_p4_su11">
 ياختصار ان تسميه فلانه لفلان او العكس قنبله موقوته لمشاكل هتحصل يوم اختيار الولد لشريكه حياته ويسيب مشاكل بتستمر لاعوام بين الاسر وبعضها
</su>
<su id="bolt-arz-DF-214-191873-4011329_p4_su12">
 موضوع قيم بنوته
</su>
<su id="bolt-arz-DF-214-191873-4011329_p4_su13">
 شكرا لك
</su>
</post>
<post id="bolt-arz-DF-214-191873-4011329_p7">
<su id="bolt-arz-DF-214-191873-4011329_p7_su1">
 اه الموضوع دا بيحصل وبيضايقني جدااااااااااا لان صح ممكن لما يكبروا مايكنوش عايزين بعض ولا بيفكروا اصلا في بعض او ممكن واحد يكون بيفكر والتاني لا يبقى حرام انا شايفه ان الموضنوع دا مش بيعجبني
</su>
<su id="bolt-arz-DF-214-191873-4011329_p7_su2">
 الولد يختار اللي عايزها والبنت ليها حرية الاختيار لاما توافق او ترفض
</su>
<su id="bolt-arz-DF-214-191873-4011329_p7_su3">
 تســــــلمي ياقمر علي الموضوع
</su>
</post>
</multipost>
