<multipost id="bolt-arz-DF-220-191750-3629881" language="Arabic">
<post id="bolt-arz-DF-220-191750-3629881_p1">
<su id="bolt-arz-DF-220-191750-3629881_p1_su1">
 انا كنت عايز اعرف ازاي اشيل محدد السرعة اللي في التيجو2000 اتوماتيك 
</su>
<su id="bolt-arz-DF-220-191750-3629881_p1_su2">
 علشان هو خانق العربية ومش بتجري كويس بعد170 
</su>
<su id="bolt-arz-DF-220-191750-3629881_p1_su3">
 يا ترى اقدر اشيل ده من الكمبيوتر بتاع العربية ولا ايه 
</su>
<su id="bolt-arz-DF-220-191750-3629881_p1_su4">
 ومين يقدر يساعدني في فصل محدد السرعة علشان العربية تجري اكتر من كده
</su>
<su id="bolt-arz-DF-220-191750-3629881_p1_su5">
  لانها زي البطة جنب اي عربية 1600 او حتى 1500 
</su>
<su id="bolt-arz-DF-220-191750-3629881_p1_su6">
 ليه كده الموضوع ده خنقني وعايز احله ولو حتى يكون حل غير قانوني مش فارق معاي
</su>
<su id="bolt-arz-DF-220-191750-3629881_p1_su7">
 بس يكون حد بيفهم في برمجة كمبيوتر السيارة 
</su>
<su id="bolt-arz-DF-220-191750-3629881_p1_su8">
 وبلاش تقولي التوكيل لانهم هناك مفيش مهندسين كويسين
</su>
</post>
<post id="bolt-arz-DF-220-191750-3629881_p2">
<su id="bolt-arz-DF-220-191750-3629881_p2_su1">
 معلش انا عندى سؤال،
</su>
<su id="bolt-arz-DF-220-191750-3629881_p2_su2">
  هو ايه السبب اللى خلا حضرتك تتصور ان محدد السرعة هو المسئول عن ان العربية مش بتعدى 170 كم/س ؟ 
</su>
<su id="bolt-arz-DF-220-191750-3629881_p2_su3">
 وسؤال آخر، هل محدد السرعة ده تقصد بيه سطر السوفت وير الموجود فى كومبيوتر المحرك والمسئول عن ان الموتور يفصل بعد 6500 rpm 
</su>
<su id="bolt-arz-DF-220-191750-3629881_p2_su4">
 وللا هل هو قطعة متركبة فى العربية مثلا؟
</su>
</post>
<post id="bolt-arz-DF-220-191750-3629881_p4">
<su id="bolt-arz-DF-220-191750-3629881_p4_su1">
 اولا محدد السرعة او cruise control زى ماهو مكتوب عندك على الدركسيون حضرتك ممكن تقفلة وتفتحة عادى جدا وتحدد السرعة اللى انت عايزها 
</su>
<su id="bolt-arz-DF-220-191750-3629881_p4_su2">
 او تلغيها خالص وتمشى حسب دوستك مش لازم تشغلة
</su>
<su id="bolt-arz-DF-220-191750-3629881_p4_su3">
 ومثبت السرعة مالوش اى علاقة نهائى بخنقة العربية
</su>
<su id="bolt-arz-DF-220-191750-3629881_p4_su4">
  والا بقى كانت السيارات اللى فيها مثبت سرعة اشتكت من النظام دة
</su>
<su id="bolt-arz-DF-220-191750-3629881_p4_su5">
 حاول تشوف اخر مرة عملت صيانة دورية للسيارة امتى ولو فترة بعيدة يبقى اعملها
</su>
</post>
<post id="bolt-arz-DF-220-191750-3629881_p6">
<su id="bolt-arz-DF-220-191750-3629881_p6_su1">
 كل اللي قالوه الناس الحلوة دي صحيح محدد السرعة مالوش أي علاقة
</su>
<su id="bolt-arz-DF-220-191750-3629881_p6_su2">
 و كواحد معاه عربيتين 1600 احب اقول..
</su>
<su id="bolt-arz-DF-220-191750-3629881_p6_su3">
 جبت بالميجان 201 و كانت زي ال 120 في ثباتها
</su>
<su id="bolt-arz-DF-220-191750-3629881_p6_su4">
 حاولت بالتيجو 1600 اعدي ال 170 بشتي الطرق ( الكتالوج بيقول 160 ) أخرها 169 تقريبا.. 
</su>
<su id="bolt-arz-DF-220-191750-3629881_p6_su5">
 و تحس بالهوا بيقاوم العربية بضراوة
</su>
<su id="bolt-arz-DF-220-191750-3629881_p6_su6">
 و ده طبعا مش بسبب ضعف الموتور امام الوزن.. 
</su>
<su id="bolt-arz-DF-220-191750-3629881_p6_su7">
 بل ضعف ايروديناميكية العربية.. فهي طبعا مصممة لغرض أخر
</su>
<su id="bolt-arz-DF-220-191750-3629881_p6_su8">
 ( سعيد بأني أخيرا باركن براحتي فوق أي رصيف :-)
</su>
</post>
</multipost>
