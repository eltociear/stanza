<?xml version="1.0" encoding="UTF-8"?>
<multipost id="bolt-arz-DF-175-182187-572570" language="Arabic">
<post id="bolt-arz-DF-175-182187-572570_p1">
<su id="bolt-arz-DF-175-182187-572570_p1_su1">
بكري بعد سفر الأمريكيين: ده قلم على قفانا.. واللي مش قادر يحكم يسيبه الحكم النهاردة قبل بكره
</su>
<su id="bolt-arz-DF-175-182187-572570_p1_su2">
بكري للمشير: كل مصري دلوقتي عنده إحساس بالمهانة.. احنا وقفنا مع المجلس الأعلى والجيش
</su>
<su id="bolt-arz-DF-175-182187-572570_p1_su3">
تساءل النائب مصطفى بكري حول من عقد الاتفاق السياسى مع واشنطن والذى تم رفع حظر السفر عن الأمريكيين المتهمين فى قضية التمويل الأجنبي لمنظمات المجتمع المدني وسفرهم لبلادهم،
</su>
<su id="bolt-arz-DF-175-182187-572570_p1_su4">
مطالبا المشير محمد حسين طنطاوى بالخروج أمام الشعب والتصريح بما تسبب فى تغير الموقف من المتهمين فى قضية التمويل بهذا الشكل.
</su>
<su id="bolt-arz-DF-175-182187-572570_p1_su5">
وقال بكرى فى تعليقه الأول على سفر المتهمين فى قضية التمويل فى برنامجه منتهى الصراحة ”
</su>
<su id="bolt-arz-DF-175-182187-572570_p1_su6">
باقولك يا سيادة المشير كل مصري دلوقتى عنده إحساس بالمهانة الحقيقية.. احنا وقفنا مع المجلس الأعلى ومع الجيش عشان مؤسستنا ومصرنا العزيزة” ،
</su>
<su id="bolt-arz-DF-175-182187-572570_p1_su7">
مشيرا إلى أن موقفه من دعم الجيش والمجلس العسكري كان حفاظا على المؤسسة العسكرية وعلى مصر.
</su>
<su id="bolt-arz-DF-175-182187-572570_p1_su8">
وأضاف بكري: “من حقى على الدولة المصرية أنها تطلع وتقوللى مين السبب فى الإهانه اللي انا حاسس بيها واللي حاسس بيها كل مصري ومش هنسكت لا فى البرلمان ولا فى الإعلام هنسكت ولا فى الشارع”.
</su>
<su id="bolt-arz-DF-175-182187-572570_p1_su9">
وقال بكرى فى خطابه للعسكري: “القرار ده أهال الثرى على كل شئ، القرار ده خنقنا، القرار ده قلم على قفانا.. إذا كنتم مش عارفين قدر مصر لازم تعرفوا قدر مصر، واللي مش قادر يحكم ويتحكم بقوة يسيب الحكم النهاردة قبل بكرة النهاردة قبل بكرة”.
</su>
<su id="bolt-arz-DF-175-182187-572570_p1_su10">
لأ جديد الشو ده يا بكرى.. بيفكرنا بزمان
</su>
<su id="bolt-arz-DF-175-182187-572570_p1_su11">
بس ابقى افتكر الكلام ده بعدين
</su>
</post>
<post id="bolt-arz-DF-175-182187-572570_p3">
<su id="bolt-arz-DF-175-182187-572570_p3_su1">
الكلام مفيش اسهل منه
</su>
<su id="bolt-arz-DF-175-182187-572570_p3_su2">
تيجى ساعة التنفيذ والجد.... كل واحد يعمل نفسه عبيط
</su>
</post>
<post id="bolt-arz-DF-175-182187-572570_p4">
<su id="bolt-arz-DF-175-182187-572570_p4_su1">
قفانا ورم بصراحة من كتر الضرب عليه
</su>
</post>
<post id="bolt-arz-DF-175-182187-572570_p11">
<su id="bolt-arz-DF-175-182187-572570_p11_su1">
المشاركة الأصلية كتبت بواسطة lilie يقول سيدنا عمر بن الخطاب ، ما كان الله ليفضح العبد من أول مرة
</su>
<su id="bolt-arz-DF-175-182187-572570_p11_su2">
لذلك فإلغاء حظر سفر الأمريكان ، كله خير..
</su>
<su id="bolt-arz-DF-175-182187-572570_p11_su3">
كله خير لأنه لولا هذا القرار ما تأكد للقاصي والداني عدم إستقلالية القضاء وأن كل من نادى بإستقلاليته لم يكن هو من يشوه صورته..
</su>
<su id="bolt-arz-DF-175-182187-572570_p11_su4">
لعله خير لندرك كما أن هناك قضاة متواطئين فهناك أيضا قضاة صالحين شرفاء أعلنوا تمسكهم بالتحقيق في واقعة إلغاء الحظر وتنحي المحكمة..
</su>
<su id="bolt-arz-DF-175-182187-572570_p11_su5">
لعله خير حتى يعلم الناس البسطاء أنه تم التلاعب بهم على مدار أشهر طويله من إعلاميين وسياسين وفنانين ورياضين وخبراء عسكريين وإستراتيجيين..
</su>
<su id="bolt-arz-DF-175-182187-572570_p11_su6">
لعله خيرلأنه لولا ذلك ما طل علينا الأخ شوبير ، بهذا القرار مبدياً صدمته وإستغرابه واصفاً قضية التمويل بهيصة ماكانش لها لزمة ومؤكدا أنه لن يعد يُصَدِّق كل ما يقال من خطط تقسيم وتدمير لمصر حتى لو حلفوا له (مين؟ مش عارف) ولم يكتف بذلك ، بل طالب بالإفراج عن المتهمين المصريين (المُمَوَّلِين ، أصحاب الأجندات ، المغيبين ) حتى تتحقق مطالب الثورة (عيش ، حرية ، عدالة إجتماعية ) ولم يتوقف عند هذا الحد بل صرخ بصوت هادئ جداً وبنبرة تملؤها المرارة ، باستقالة السيدة / فايزة أبو النجا ، لأن ماحدث مهين للمصريين ، و" جون " كبير قوي ووحش..
</su>
<su id="bolt-arz-DF-175-182187-572570_p11_su7">
ولم يفوته أن يذكر لنا أنه دعى لمصر بالحرم المكي ، ربنا يتقبل منه ويتوب عليه وعلى آخرين..
</su>
<su id="bolt-arz-DF-175-182187-572570_p11_su8">
لعله خير ، لأنه حتى سبايدر يلوم ويعاتب المجلس العسكري بعبارة جميلة جداً ، وأعتقد أن توفيق عكاشة لم يرها ، (لما مش هتقبض على الناس دي دلوقتى عاوز تقنعني إنك هتقبض عليهم بعد ما تسيب السلطة ، من الآخر يا مجلس يا عسكري خسارة صوتنا اللى إتنبح مع الناس )..
</su>
<su id="bolt-arz-DF-175-182187-572570_p11_su9">
لعله خير ، أن نسمع السيد مصطفى بكري (الوطني) ذات نفسه ، يعلن بكل صراحة ووضوح متوعداً أنه لن يسكت في البرلمان ولا في الإعلام ولا في الشارع ، ويهتف من لا يستطيع حكم مصر ، يسيبه وفوراً..سبحان من له الدوام ،
</su>
<su id="bolt-arz-DF-175-182187-572570_p11_su10">
السيد / بكري ، وصف ما حدث بأنه قلم على (قفانا) ، وهنا بأقولك : لأ يعني لأ يا سيد/ بكري ، إتكلم على قفاك أنت لوحدك ، من يجب أن يشعر بالقفا هو كل من شارك في الترويج للدعاية الخايبة والسخيفة بمخطط تقسيم مصر وراح يشرحها في كل مناسبة مستغلاً بساطة كثير من الناس وحسن نيتهم أن تصل الدرجة من الكذب والوقاحة والجُرم لدى البعض بالإشتراك والتآمر في بث الرعب في قلوب المصريين لكي يكرهوا كل شئ عن الثورة والثوار ووصفهم بأنهم يريدون سقوط مصر وأنهم خونة وعملاء..
</su>
<su id="bolt-arz-DF-175-182187-572570_p11_su11">
على أي حال يا سيد / بكري ، أتركك وضميرك ، منتظرين ماذا ستفعل في الأيام القادمة وأسالك لماذا لم تستضف في برنامجك العظيم السيدة / فايزة أبو النجا ، لتثري الحلقة وتنير عقولنا ؟!..
</su>
<su id="bolt-arz-DF-175-182187-572570_p11_su12">
أنا في رأيي المجلس عمل اللى عليه وزيادة ، إذا كان في ناس مش عايزه تفهم ، تبقى غاوية ضرب قفا..
</su>
<su id="bolt-arz-DF-175-182187-572570_p11_su13">
ـ إن غداً لناظره قريب..فهل يكون قفا الحبيب زي أكل الزبيب ؟!!..
</su>
<su id="bolt-arz-DF-175-182187-572570_p11_su14">
كلام جميل كلام معقول مقدرش اقول حاجة عنه
</su>
</post>
</multipost>
