<multipost id="bolt-arz-DF-220-191789-3346124" language="Arabic">
<post id="bolt-arz-DF-220-191789-3346124_p1">
<su id="bolt-arz-DF-220-191789-3346124_p1_su1">
 على ضوء الاغنية الفلولية (في رأيي) اللي بتقول في احدى جملها
</su>
<su id="bolt-arz-DF-220-191789-3346124_p1_su2">
 ( و كفاية برة يقولوا المصري ده ابنها )
</su>
<su id="bolt-arz-DF-220-191789-3346124_p1_su3">
 و لأني لأول مرة اخد بالي ان الجملة دي كذب, 
</su>
<su id="bolt-arz-DF-220-191789-3346124_p1_su4">
 كلنا عارفين سمعة المصريين قبل الثورة في العالم كله كانت عاملة ازاي,  و كانوا بيتعاملوا ازاي في كل مكان 
</su>
<su id="bolt-arz-DF-220-191789-3346124_p1_su5">
 ( تنويه: اللي مش عارف الجزئيتين دول يحط في باله ان الموضوع ده كلام فاضي ما يلزموش) 
</su>
<su id="bolt-arz-DF-220-191789-3346124_p1_su6">
 يعرف ان الجملة غير صحيحة بالمرة, و على العكس, هي بتتمسح في بعض المصريين اللي نجحوا عالميا بأشخاصهم و مجهودهم (زويل, مجدي يعقوب, البرادعي و غيرهم, )
</su>
<su id="bolt-arz-DF-220-191789-3346124_p1_su7">
 لكن الواقع مش كده في رأيي
</su>
<su id="bolt-arz-DF-220-191789-3346124_p1_su8">
 يا ترى هل تظنوا الأفضل ان الواحد العادي خالص فينا برة يبقى مبصوص له بصة كويسة لأنه من مصر, 
</su>
<su id="bolt-arz-DF-220-191789-3346124_p1_su9">
 و دي حصلت بعد الثورة, و فيها كلام من زاوية تانية بخصوص مصر نفسها لكن مش وقته
</su>
<su id="bolt-arz-DF-220-191789-3346124_p1_su10">
 ولا مصر يبقى مبصوص لها بصة كويسة لأن منها فلان, و دي ما حصلتش واقعيا و لكن كان مضحوك علينا بيها
</su>
<su id="bolt-arz-DF-220-191789-3346124_p1_su11">
 و طبعا كلنا فاكرين البرادعي اللي اهدوا له ميدالية النيل و حلفوا بيه, و بعدين قالوا عليه عميل
</su>
</post>
<post id="bolt-arz-DF-220-191789-3346124_p8">
<su id="bolt-arz-DF-220-191789-3346124_p8_su1">
 بشمهندس تامر اري ان الموضوع مهم طبعا
</su>
<su id="bolt-arz-DF-220-191789-3346124_p8_su2">
 و للاسف يا هندسة اللي كان بيعمل الاغاني دي كان زي عم عمار كده
</su>
<su id="bolt-arz-DF-220-191789-3346124_p8_su3">
 ينفخو في الحكام لحد ما الناس تصدق انه اله
</su>
<su id="bolt-arz-DF-220-191789-3346124_p8_su4">
 ثم حينما تزول المصالح تجدهم بيضربوه علي قفاه
</su>
<su id="bolt-arz-DF-220-191789-3346124_p8_su5">
 و يقولو لك اصلي كنا مش واخدين بالنا 25 سنة من ال 30 سنة
</su>
<su id="bolt-arz-DF-220-191789-3346124_p8_su6">
 انا سافرت ليبيا قبل الثورة سنة 2006 و هيا دي البلد الوحيدة اللي مكثت فيها سنة
</su>
<su id="bolt-arz-DF-220-191789-3346124_p8_su7">
 و لاحظت طبعا انهم بيقولو علي المصريين حاجات كتير اوي و كنت بحزن جدا
</su>
<su id="bolt-arz-DF-220-191789-3346124_p8_su8">
 بس حينما اتممت المشروع اللي الشركة كانت مكلفه به طلبنا مرة اخري هناك بالاسم بفضل الله و كان هناك شركات بلغارية و انجليزية تنافسنا
</su>
<su id="bolt-arz-DF-220-191789-3346124_p8_su9">
 و خد بالك كويس اوي اي بني ادم في اي دولة لا يهتم بجنسيتك بل يهتم بما تفعله له
</su>
<su id="bolt-arz-DF-220-191789-3346124_p8_su10">
 لا انكر اننا تعرضنا لمشاكل كثيرة و لكن تعرضنا في بلدنا لمثلها قبل سفرنا
</su>
<su id="bolt-arz-DF-220-191789-3346124_p8_su11">
 و حينما تكون كرامتك من الاصل اول شئ تحاول ان تحافظ عليه في بلدك و لا تقبل ان تمس حتي لو ضحيت للدفاع عنها صدقني كانت سوف تظل مرفوعة خارج مصر
</su>
<su id="bolt-arz-DF-220-191789-3346124_p8_su12">
 م.حاتم السباعي
</su>
</post>
</multipost>
