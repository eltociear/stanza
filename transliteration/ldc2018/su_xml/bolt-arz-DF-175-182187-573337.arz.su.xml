<multipost id="bolt-arz-DF-175-182187-573337" language="Arabic">
<post id="bolt-arz-DF-175-182187-573337_p1">
<su id="bolt-arz-DF-175-182187-573337_p1_su1">
 دى اخر فتوه صرح بها وزير الدخليه
</su>
<su id="bolt-arz-DF-175-182187-573337_p1_su2">
 أكد اللواء '' محمد ابراهيم'' وزير الداخلية والذي يزور محافظة أسيوط رفضه على كلمة تطهير وزارة الداخلية التى تدولتها وسائل الاعلام، مشيراً أن الشرطة هى احدي المؤسسات الوطنية التى تؤدى واجبها على أكمل وجه فى ظل الظروف التى تعيشها البلاد.
</su>
<su id="bolt-arz-DF-175-182187-573337_p1_su3">
 وأضاف وزير الداخلية أن اطلاق اللحية عادة وليس سنة وأنه يمتلك فتوى بذلك، مؤكداً على محاسبة الضباط الذين يطلقون اللحى وتحويلهم لمجلس تأديب وذلك بعد عدم اقتناعه بالنصيحة منوهاً أن المظهر العام هو أهم ما تطلبه كليات الشرطة وجميع الضباط يعلمون ذلك وقد عدل البعض منهم عن هذه الفكرة.
</su>
<su id="bolt-arz-DF-175-182187-573337_p1_su4">
 جاء هذا حول سؤال تم توجيهه للوزير عن اطلاق بعض الضبط اللحى مؤخراً.
</su>
<su id="bolt-arz-DF-175-182187-573337_p1_su5">
 مصراوى
</su>
<su id="bolt-arz-DF-175-182187-573337_p1_su6">
 ياااااااااااااااااااه طلعت عاده زى النقاب بالظبط من وجهة نظر الحكومه
</su>
<su id="bolt-arz-DF-175-182187-573337_p1_su7">
 انا مش فاهمه منين بيجيبوا الفتوى دى ومطلعش المفتى صرح بيها ليه
</su>
<su id="bolt-arz-DF-175-182187-573337_p1_su8">
 ايا كان الافتى الفتوه مين وان كانت عاده مفروض نحترم عاداتنا وتقاليدنا ولا لازم نبقى زى الغرب حتى فى الشكل
</su>
<su id="bolt-arz-DF-175-182187-573337_p1_su9">
 طبعا النقيب اللى اطلق لحية اتوقف عن العمل لمدة شهر
</su>
<su id="bolt-arz-DF-175-182187-573337_p1_su10">
 ماتعليقكم على الفتوى
</su>
<su id="bolt-arz-DF-175-182187-573337_p1_su11">
 دى فتوى للشيخ محمد حسان
</su>
</post>
<post id="bolt-arz-DF-175-182187-573337_p2">
<su id="bolt-arz-DF-175-182187-573337_p2_su1">
 لا اله الا الله
</su>
<su id="bolt-arz-DF-175-182187-573337_p2_su2">
 منين بيجيبو فتاويهم دى
</su>
<su id="bolt-arz-DF-175-182187-573337_p2_su3">
 الله المستعان
</su>
</post>
<post id="bolt-arz-DF-175-182187-573337_p6">
<su id="bolt-arz-DF-175-182187-573337_p6_su1">
 كل واحد بقى يافتى دلوقتى لاحول ولاقوه الا بالله
</su>
<su id="bolt-arz-DF-175-182187-573337_p6_su2">
 ده اى راجل دين فى اى ديانه لازم يبقى ملتحى ازاى تبقى عاده دى اساس لجميع الاديان اصلا ولو كده كان الاولى ان المسيحين واليهود مايربوش اللحيه علشان يعملوا عكس المسلمين لكن سبحان الله ده دليل على ان جميع الاديان السمويه مصدرها واحد الله الواحد الاحد
</su>
</post>
<post id="bolt-arz-DF-175-182187-573337_p8">
<su id="bolt-arz-DF-175-182187-573337_p8_su1">
 هما بيجيبوا الكلام الغريب ده منين لااله الا الله اللهم ولي امورنا خيارنا اللهم امييييييييييييييين
</su>
<su id="bolt-arz-DF-175-182187-573337_p8_su2">
 والشيخ دندش بقي اللي قاله انها عادة؟؟؟؟؟؟؟؟؟؟!!!!!
</su>
</post>
<post id="bolt-arz-DF-175-182187-573337_p9">
<su id="bolt-arz-DF-175-182187-573337_p9_su1">
 سواء كانت عاده او سنه او فرض فانا شايفه ان مش ينفع نقسم الشرطه لاحزاب واتجاهات دينيه على كده الظابط المسيحي يلبس صليب على صدره ؟
</su>
</post>
<post id="bolt-arz-DF-175-182187-573337_p10">
<su id="bolt-arz-DF-175-182187-573337_p10_su1">
 أنا ضد الفتوى دى لأن معروف ان اللحيه سنه
</su>
<su id="bolt-arz-DF-175-182187-573337_p10_su2">
 بس برده لازم نحترم القوانين بأن مش ينفع ضابط الشرطة يطلق لحيته
</su>
<su id="bolt-arz-DF-175-182187-573337_p10_su3">
 لما يصدر قانون ميمنعش ده يبقى يطلقوا اللحى,, لكن مش كل واحد يعمل اللى على هواه تحت مسمى انه من الدين
</su>
<su id="bolt-arz-DF-175-182187-573337_p10_su4">
 لازم برده نحترم قوانين البلد اللى عايشين فيها طالما القوانين دى لا تتعارض مع شرع الله
</su>
</post>
<post id="bolt-arz-DF-175-182187-573337_p12">
<su id="bolt-arz-DF-175-182187-573337_p12_su1">
 سبحان الله مع ان المفتى نفسه بلحيه طب النقاب وبنقول ان فيه اختلاف بس اللحيه ده حديث صريح وواضح ربنا يرحمنا بقي من الناس اللي بيفتو دول حتى انت يا وزير الداخلية
</su>
</post>
</multipost>
