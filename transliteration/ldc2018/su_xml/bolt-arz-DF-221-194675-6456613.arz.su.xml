<multipost id="bolt-arz-DF-221-194675-6456613" language="Arabic">
<post id="bolt-arz-DF-221-194675-6456613_p1">
<su id="bolt-arz-DF-221-194675-6456613_p1_su1">
 زمان ايام ما كنا اطفال كانوا بيقولونا كلمة كده
</su>
<su id="bolt-arz-DF-221-194675-6456613_p1_su2">
  لو داخل على حد وما انتش عارف تسلم تقول ايه
</su>
<su id="bolt-arz-DF-221-194675-6456613_p1_su3">
 تقوم قايل السلام على من اتبع الهدى
</su>
<su id="bolt-arz-DF-221-194675-6456613_p1_su4">
 على اساس ان كل واحد هيبقى شايف نفسه على هدى وهيرد عليك السلام 
</su>
<su id="bolt-arz-DF-221-194675-6456613_p1_su5">
 عشان ايام زمان كان الواحد بيدقق في كلامه
</su>
<su id="bolt-arz-DF-221-194675-6456613_p1_su6">
 لان الكلمة بتساوي كتير
</su>
<su id="bolt-arz-DF-221-194675-6456613_p1_su7">
 دلوقتي تلاقي الواحد بيقسم باغلظ الايمان ويحلفلك بكل ما يملك ولا يملك بما يعظم وما لا يعظم
</su>
<su id="bolt-arz-DF-221-194675-6456613_p1_su8">
 ويكون مستقر في قرارة نفسه انه هوه غلطان وان ربه هيغرفله الحلفانات دي
</su>
<su id="bolt-arz-DF-221-194675-6456613_p1_su9">
 هنروح بعيد ونتوه ليه مش موضوعنا
</su>
<su id="bolt-arz-DF-221-194675-6456613_p1_su10">
 بصراحة كده انا حبيت اتعرف عليكم اكتر هنا في الدولة العجيبة دي اللي مش واخدة حريتها في شتم الاديان
</su>
<su id="bolt-arz-DF-221-194675-6456613_p1_su11">
 لا هي شكلها موجهة ومعمولة مخصوص لشتم الاسلام بس
</su>
<su id="bolt-arz-DF-221-194675-6456613_p1_su12">
 مش مشكلتنا برضه دلوقتي هنجيلها بعدين
</su>
<su id="bolt-arz-DF-221-194675-6456613_p1_su13">
 التعارف في الموضوع هنا لو اي حد يحب يشارك مش بالاسم والسن والعنوان ومقاس الجزمة ورقم وموديل ولون اخر موبايل وعربية وبنطلون اللي هيشارك جابه
</su>
<su id="bolt-arz-DF-221-194675-6456613_p1_su14">
 لا انتوا عملتوا حاجة انا بعتبرها احسن حاجة في المنتديات بل ووظيفتها اساسا
</su>
<su id="bolt-arz-DF-221-194675-6456613_p1_su15">
 وهي المناقشات (مع اني شايف اغلبها من طرف واحد وكله بيقول امين) 
</su>
<su id="bolt-arz-DF-221-194675-6456613_p1_su16">
 بس للامانة انا مش متابع للدولة هنا خالص
</su>
<su id="bolt-arz-DF-221-194675-6456613_p1_su17">
 اوك نبدا
</su>
<su id="bolt-arz-DF-221-194675-6456613_p1_su18">
 باب المشاركة مفتوح للجميع
</su>
<su id="bolt-arz-DF-221-194675-6456613_p1_su19">
 المطلوب ان الواحد بس يقول باختصار شديد اهم معتقداته وعقائده وافكاره يقولنا هوه بيؤمن بايه وايه هي ثوابته
</su>
<su id="bolt-arz-DF-221-194675-6456613_p1_su20">
 ونتقسم فرق بحيث كل فريق يدافع عن الحاجة اللي بيؤمن بيها فعلا
</su>
<su id="bolt-arz-DF-221-194675-6456613_p1_su21">
 ونبدا نقاش حامي الوطيس في الحر الغريب ده
</su>
<su id="bolt-arz-DF-221-194675-6456613_p1_su22">
 لو كنت مشرف فانا هقولكوا انا مش هسمح بايه في الموضوع ده
</su>
<su id="bolt-arz-DF-221-194675-6456613_p1_su23">
 1- الشتم والسب
</su>
<su id="bolt-arz-DF-221-194675-6456613_p1_su24">
 2- التسفيه والسخرية
</su>
<su id="bolt-arz-DF-221-194675-6456613_p1_su25">
 3- التطاول على السماء ومن في السماء وما له علاقة بالسماء
</su>
<su id="bolt-arz-DF-221-194675-6456613_p1_su26">
 4- قلة الحيلة وحوارات الاطفال اللي الواحد بيزوغ بيها من اي حوار قدامه
</su>
<su id="bolt-arz-DF-221-194675-6456613_p1_su27">
  ويقول كلمتين ملهمش لازمة ويعلن نتيجة من طرف واحد انه هو الصح 
</su>
<su id="bolt-arz-DF-221-194675-6456613_p1_su28">
 ومفيش حد غيره الصح وانه هيبطل يسمع ترهات الاخرين
</su>
<su id="bolt-arz-DF-221-194675-6456613_p1_su29">
 والبند الاخير ده مفيش مشرف يقدر يعمله
</su>
<su id="bolt-arz-DF-221-194675-6456613_p1_su30">
  بس لو كنت مشرف فانا همسح كل تعليقاته في الموضوع وامنعه من المشاركة فيه
</su>
<su id="bolt-arz-DF-221-194675-6456613_p1_su31">
 المهم الموضوع مش لمناقشة الاديان
</su>
<su id="bolt-arz-DF-221-194675-6456613_p1_su32">
 واوعى حد يفهمني صح
</su>
<su id="bolt-arz-DF-221-194675-6456613_p1_su33">
 يعني مثلا واحد مسلم معترض على الدولة الدينية اللي عاوز الاخوان يقوموا بيها
</su>
<su id="bolt-arz-DF-221-194675-6456613_p1_su34">
 وواحد مسيحي معترض على تدخل الكنيسة في الطلاق وقراراتها وضغطها ولعبها للسياسة
</su>
<su id="bolt-arz-DF-221-194675-6456613_p1_su35">
 عاوزين نحط مع بعض اسس وارضيات مشتركة عشان نقدر نظبط الاداء
</su>
<su id="bolt-arz-DF-221-194675-6456613_p1_su36">
 يللا شوفوا بقى رسميا كده ده اول تعارف ليا بالمنتدى
</su>
<su id="bolt-arz-DF-221-194675-6456613_p1_su37">
 بس انا اللي بطلب اتعرف بيكم مش العكس
</su>
<su id="bolt-arz-DF-221-194675-6456613_p1_su38">
 والسلام ختام 
</su>
</post>
<post id="bolt-arz-DF-221-194675-6456613_p2">
<su id="bolt-arz-DF-221-194675-6456613_p2_su1">
 أهلا بيك يا زميلنا الجديد,
</su>
<su id="bolt-arz-DF-221-194675-6456613_p2_su2">
 شوف يا سيدي الدولة هنا المفروض كأي دولة الجميع فيها سواسية, 
</su>
<su id="bolt-arz-DF-221-194675-6456613_p2_su3">
 يعني مفيش تحزبات و تقسيمات ( برغم ما تراه ) قيمة المواطنة المفقودة لعل و عسى نتعلمها,
</su>
</post>
<post id="bolt-arz-DF-221-194675-6456613_p3">
<su id="bolt-arz-DF-221-194675-6456613_p3_su1">
  حلوة مسقفين دى،على رأيك كل شخص منا له سقف لا يناطحه
</su>
<su id="bolt-arz-DF-221-194675-6456613_p3_su2">
 ،وسقف الحريات كلمة مطاطة الفعل والقول....على أى حال.
</su>
<su id="bolt-arz-DF-221-194675-6456613_p3_su3">
 مُفترض أن من أخلاقيات الدولة هنا أختلف معك دون إهانتك أو الإساءة لمعتقدك
</su>
<su id="bolt-arz-DF-221-194675-6456613_p3_su4">
  وهذه أيضاً كلمة مطاطة
</su>
<su id="bolt-arz-DF-221-194675-6456613_p3_su5">
 فكل شخص له أولويات ومعايير بالنسبة لمايراه سب أو إساءة لمعتقده الدينى أو الشخصى،
</su>
<su id="bolt-arz-DF-221-194675-6456613_p3_su6">
 حتى أن بعضهم يخلط ما بين النقد والإساءة!!
</su>
<su id="bolt-arz-DF-221-194675-6456613_p3_su7">
 لنعد لطلبك
</su>
<su id="bolt-arz-DF-221-194675-6456613_p3_su8">
 كونك تطلب من الآخر أن يعرض تعريفه هنا أو هناك لا أجده منطقياً،
</su>
<su id="bolt-arz-DF-221-194675-6456613_p3_su9">
 فلا أحد يأتيك ويقول أنا مسلم/مسيحى أصولى ،أو سلفى متشدد،بل أنا ليبرالى لالالالا بل علمانى مستنير.لا عليك بل أنا ناصرى قومى عروبى موزمبيقى 
</su>
<su id="bolt-arz-DF-221-194675-6456613_p3_su10">
 الفكرة هنا إن أردت معرفة فلان/نة فعليك بما يكتبون
</su>
<su id="bolt-arz-DF-221-194675-6456613_p3_su11">
  فصيغة تكلم حتى أراك هنا إكتب رأيك
</su>
<su id="bolt-arz-DF-221-194675-6456613_p3_su12">
 حتى أعرف من أنت وما هى توجهاتك..
</su>
<su id="bolt-arz-DF-221-194675-6456613_p3_su13">
 كذلك معيارية التصنيف والمسميات عن نفسى قلما أن أطبقها أو أتقبلها
</su>
<su id="bolt-arz-DF-221-194675-6456613_p3_su14">
 ليست مُطلقة بل هى نسبية،اليوم تعتنق أفكار ما فتطرحها غذاً
</su>
<su id="bolt-arz-DF-221-194675-6456613_p3_su15">
  ربما تتجه إلى منهج جديد ليس لكونك متسلق أو بلا مبدأ من الأساس ولكن لأن العقل البشرى مع متغييرات الحياة والطبيعة التى دوماً تظهر كل ماهى جديد ليست بجامدة.
</su>
<su id="bolt-arz-DF-221-194675-6456613_p3_su16">
 فكما نرى حلقة تشكيل "الفراشة" من طور إلى طور إلى أن تشق شرنقتها مخترقة بأجنحتها المزركشة كافة العوائق كذلك هى الأفكار حرة.
</su>
<su id="bolt-arz-DF-221-194675-6456613_p3_su17">
 وتصنيف الشخص عادة يضعه الآخر،
</su>
<su id="bolt-arz-DF-221-194675-6456613_p3_su18">
 هنالك شخصية أعرفها قيل عنها تصنيفات لا حصر لها 
</su>
<su id="bolt-arz-DF-221-194675-6456613_p3_su19">
 والمسكينة لم تكن سوى إنسانة تبحث عن الإنسانية وحق الإنسان بالحياة.
</su>
<su id="bolt-arz-DF-221-194675-6456613_p3_su20">
 قيل عنها ماركسية تارة وناصرية تارة أخرى،وأصولية تارة ومرتدة بل وملحدة أيضاً كل هذا وأكثر لمجرد أن لها أفكار صنعتها بنفسها كى تحيا وتشابهت بعضها مع مناهج هذه التصنيفات.
</su>
<su id="bolt-arz-DF-221-194675-6456613_p3_su21">
 إذاً مهما تعددت الأفكار والمناهج وخُلق ما تسمى بالأحزاب والتكتلات يبقى الأصل هو الإنسان
</su>
<su id="bolt-arz-DF-221-194675-6456613_p3_su22">
 إن أردت معرفة معتقداته وتوجهاته إقرأها أو إسمعها.
</su>
<su id="bolt-arz-DF-221-194675-6456613_p3_su23">
 ولا تنتظر منه الإتيان بمنهج ومعتقد مُطلق كى يقول لك أنا ذا
</su>
<su id="bolt-arz-DF-221-194675-6456613_p3_su24">
 معتقدى الدينى كذا ومنهجى الفكرى كذا وأتبع الحزب الفُلانى....
</su>
<su id="bolt-arz-DF-221-194675-6456613_p3_su25">
 وتعارض الأفكار وتلاقيها حول موضوع مما ذكرت بطرحك يحتاج لفتح موضوعات متعددة كالمسلم المعترض والمسيحى المعترض.
</su>
<su id="bolt-arz-DF-221-194675-6456613_p3_su26">
 أرجو ألا يكون كلامى صهريج من صهاريج الحر الغريب الذى نحياه الآن...
</su>
<su id="bolt-arz-DF-221-194675-6456613_p3_su27">
 خالص تحياتى؛
</su>
</post>
</multipost>
