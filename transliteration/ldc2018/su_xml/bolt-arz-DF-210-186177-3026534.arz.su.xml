<?xml version="1.0" encoding="UTF-8"?>
<multipost id="bolt-arz-DF-210-186177-3026534" language="Arabic">
<post id="bolt-arz-DF-210-186177-3026534_p1">
<su id="bolt-arz-DF-210-186177-3026534_p1_su1">
السلام عليكم ورحمة الله وبركاته
</su>
<su id="bolt-arz-DF-210-186177-3026534_p1_su2">
صحـــــــــــيح قولولي؟؟
</su>
<su id="bolt-arz-DF-210-186177-3026534_p1_su3">
فيه بنت محترمة تدخل المنتدي بعد الساعة 12 بليل ؟؟؟
</su>
<su id="bolt-arz-DF-210-186177-3026534_p1_su4">
لالا أوعو تنصدموا ده رأي نــــــــــاس كتير بصراحه يا جماعة انا كتبت الموضوع ده لاني شفت انه موضوع يستحق النقااش بجد لــــيه القسوة دي ؟ ليه الحكم المطلق علي ان اي بنت تدخل في وقت متأخر تبقي بنت مش محترمة ومش كويسة ؟؟؟؟؟
</su>
<su id="bolt-arz-DF-210-186177-3026534_p1_su5">
الجملة دي مقتبسة من رأي احد الشباب واللي أكيد بيتفق معاه كتير الموضوع وما فيه ان فيه بنت محتـــــــــــــــــــــرمة عضوة في منتدي محتـــــــــــــــــــرم دخلت في وقت متأخر المنتدي فأحد الاعضاء بعتهلها رسالة خاصة وده نص الحوار
</su>
<su id="bolt-arz-DF-210-186177-3026534_p1_su6">
الولد/ السلام عليكم ورحمة الله وبركاته ممكن نتعرف يا جميــــــل ؟؟
</su>
<su id="bolt-arz-DF-210-186177-3026534_p1_su7">
البنت / كبرت ومردتشي علي رسالته
</su>
<su id="bolt-arz-DF-210-186177-3026534_p1_su8">
الولد / ليه بس تقيل علينا يا قمر طيب حتي عبرنا
</su>
<su id="bolt-arz-DF-210-186177-3026534_p1_su9">
والـــــــــــــــــــــــــــــــــــــــــــــــ ـــــــــــخ...... من الرسايل اللي ملهاش لزمة.... والمتواصلة
</su>
<su id="bolt-arz-DF-210-186177-3026534_p1_su10">
البنت / اتخنقت وملت من الرسايل بعتت رسالة للأخ وقالتله
</su>
<su id="bolt-arz-DF-210-186177-3026534_p1_su11">
وعليكم السلام ورحمة الله وبركاته أنا متأسفة جدا بس انا مش بنت للتعارف وده منتدي محترم مش بتاع تعارف وغيره ويا ريت لو حضرتك هتبعت رسايل يكون موضوع مهم وخاااااااااااااااااااااص بالمنتدي غير كده بلاش تبعت
</su>
<su id="bolt-arz-DF-210-186177-3026534_p1_su12">
رد الولـــــــــــــــــــــــــــــــــــد عليها بكل سخافة /
</su>
<su id="bolt-arz-DF-210-186177-3026534_p1_su13">
ههههههههههههههههههههه انتو كده يا بنات الواحدة فيكو تحب تبان خضرا الشريفة المحترمة لكن بعد كده هع هع هع قوليلي والنبي
</su>
<su id="bolt-arz-DF-210-186177-3026534_p1_su14">
بقا فيه بنت محترمة تدخل ع النت بعد نص الليل ؟؟
</su>
<su id="bolt-arz-DF-210-186177-3026534_p1_su15">
ده حقيقي بجد دي نظرة الشاب للبنت اللي تدخل في وقت متأخر ع النت مش عارفة بصراحة ساعات بقول يمكن يكون معاه حق من اللي بنسمعه اليومين دول وبنشوفه !! وألوم البنت وأقول اللي يخليها تحط نفسها في موضوع شبهات بس أرجع واقول ليــــــــــه التعميم؟؟ ليه مش تبقي كل حالة بحالتها؟؟ ليه السيئة تعم ؟؟ليه بنصدق اي حاجة فيها ادانة لاي حد بكل سهووووووولة ؟؟؟ ليه بنستمتع لما نسمع مصايب وفضايح غيرناااااا ليه بجد قولولي ؟؟
</su>
</post>
<post id="bolt-arz-DF-210-186177-3026534_p2">
<su id="bolt-arz-DF-210-186177-3026534_p2_su1">
على فكرة مفيهاش حاجة عيب لما بنت تقعد على النت وانشاالله لو حتى 5 الفجر دى قاعدة فى بيتها مش فى الشارع يعنى
</su>
</post>
<post id="bolt-arz-DF-210-186177-3026534_p3">
<su id="bolt-arz-DF-210-186177-3026534_p3_su1">
ايوه طبعا هو كل الي بيقلق بليل يبقى مش محترم وبعدين يعني هي كانت طلعت لوحدها بره في وقت متأخر بس انا بصراحة مش بحبذ الرسائل الخاصة
</su>
</post>
<post id="bolt-arz-DF-210-186177-3026534_p4">
<su id="bolt-arz-DF-210-186177-3026534_p4_su1">
لا و النبى !... يعنى اللى تخش بليل متأخر تبقى كفرت و تبقى مش محترمة.. ليه هى داخلة المنتدى مش لابسة كويس !! حاجة تضحك و الله.. و لا المنتدى ده فى اول الشارع ولا ايه..
</su>
</post>
<post id="bolt-arz-DF-210-186177-3026534_p6">
<su id="bolt-arz-DF-210-186177-3026534_p6_su1">
بصي يا مها
</su>
<su id="bolt-arz-DF-210-186177-3026534_p6_su2">
دة بيختلف حسب اخلاق البنت نفسها و تربيتها و علاقتها بربنا
</su>
<su id="bolt-arz-DF-210-186177-3026534_p6_su3">
لكن انا شايفة ان مفيهاش حاجة لما تقعد بعد الساعة 12 بالليل على النت ما اهي قاعدة في بيتها و ما بتعملش حاجة غلط
</su>
<su id="bolt-arz-DF-210-186177-3026534_p6_su4">
موضوع يستحق المناقشة فعلا
</su>
</post>
<post id="bolt-arz-DF-210-186177-3026534_p8">
<su id="bolt-arz-DF-210-186177-3026534_p8_su1">
لا والله !!!
</su>
<su id="bolt-arz-DF-210-186177-3026534_p8_su2">
ازاي يعني ايه يعني لما البنت تقعد ع النت بعد الساعة 12 دي حاجة غريبة والله
</su>
<su id="bolt-arz-DF-210-186177-3026534_p8_su3">
يعني عايزها تعمل ايه يعني
</su>
<su id="bolt-arz-DF-210-186177-3026534_p8_su4">
وبعدين اما واحد يبعت لوحداة رسالة باليل كده ايه هي الرسايل بتتعبت بالليل بس يعني مخصصة في الوقت ده ؟؟
</su>
<su id="bolt-arz-DF-210-186177-3026534_p8_su5">
ومحسسني ان انها قاعدة في الشارع صحيح مهي قاعدة في بيتها ومش بتعمل حاجة غلط يعني
</su>
</post>
<post id="bolt-arz-DF-210-186177-3026534_p10">
<su id="bolt-arz-DF-210-186177-3026534_p10_su1">
لا حول ولا قوة الا بالله هو عارف هي بتعمل ايه ؟؟؟؟؟؟؟؟ من رأي ان دي حجة خايبة
</su>
<su id="bolt-arz-DF-210-186177-3026534_p10_su2">
علي كدا لو علي كلاموه مش هندخل علي النت لان في مواقع زي التنسيق مثلا لازم بالليل عشان ما يكونش زاحمة دا علي سبيل المثال
</su>
<su id="bolt-arz-DF-210-186177-3026534_p10_su3">
مشكورة علي الطرح
</su>
</post>
<post id="bolt-arz-DF-210-186177-3026534_p14">
<su id="bolt-arz-DF-210-186177-3026534_p14_su1">
أنا اول مره أرد على موضوع مش خاص بالنتايج والثانوى او الجامعه والحاجات دى يعنى
</su>
<su id="bolt-arz-DF-210-186177-3026534_p14_su2">
بس بجد الموضوع حارقنى جدا انتى معاكى حق بس على فكره النظره دى مش للبنت اللى بتدخل بعد الساعه 12 لأ دى للى بتدخل أصلا على النت كأنها داخله night club
</su>
<su id="bolt-arz-DF-210-186177-3026534_p14_su3">
الولد اللى يبص للبنت اللى بتعمل كده انها مش محترمه يبقى اصلا من جواه هو اللى مش كويس علشان أكيد تعامل مع بنات كده ماهو كل مجتمع وفيه الحلو والوحش ليه بناخد السيئه عامه على الكل علشان نقول البنات كلهم او الشباب كلهم
</su>
<su id="bolt-arz-DF-210-186177-3026534_p14_su4">
كل جيل وليه تفكيره وكل بنت او كل ولد وليه حرية الإختيار
</su>
<su id="bolt-arz-DF-210-186177-3026534_p14_su5">
وأخيرا إسمحيلى أوجه رساله للولد ده لو دخل يعنى للتوبيك
</su>
<su id="bolt-arz-DF-210-186177-3026534_p14_su6">
لو فاكر إن كل البنات كده يبقى إنت أقل منهم وتفكيرك محدود وإفتكر إن أكيد هيكون لك أخت او بنت عم او بنت خال وصوابعك مش زى بعضها
</su>
</post>
<post id="bolt-arz-DF-210-186177-3026534_p15">
<su id="bolt-arz-DF-210-186177-3026534_p15_su1">
ههههههه لا تعليق
</su>
<su id="bolt-arz-DF-210-186177-3026534_p15_su2">
ايه فرق من اربعه العصر و اربعه الفجر
</su>
<su id="bolt-arz-DF-210-186177-3026534_p15_su3">
البنت الى تغلط فيه عصر هى الى حتغلط فى الفجر
</su>
<su id="bolt-arz-DF-210-186177-3026534_p15_su4">
انما الى محافظه على نفسها مش حتفرق معها اى وقت
</su>
<su id="bolt-arz-DF-210-186177-3026534_p15_su5">
ههههه موضوع يضحك اصلا و يوضح مدى العقليه اعظيمه للشباب
</su>
</post>
<post id="bolt-arz-DF-210-186177-3026534_p19">
<su id="bolt-arz-DF-210-186177-3026534_p19_su1">
يا جماعه اللي حصل ده مبدا من مبادئ علم النفس
</su>
<su id="bolt-arz-DF-210-186177-3026534_p19_su2">
نوع من الارتداد النفسي العكسي
</su>
<su id="bolt-arz-DF-210-186177-3026534_p19_su3">
يعني مبعني ادق انت معملتش اللي انت عايزه ف اخليك تحس بالذنب او اخليك تبص لنفسك بطريقه وحشه
</su>
<su id="bolt-arz-DF-210-186177-3026534_p19_su4">
و طبعا ماقيهاش حاجه خالص انها تعد لحد تاني يوم حتي بس غلط علي العين
</su>
<su id="bolt-arz-DF-210-186177-3026534_p19_su5">
و السلام عليكم
</su>
</post>
</multipost>
