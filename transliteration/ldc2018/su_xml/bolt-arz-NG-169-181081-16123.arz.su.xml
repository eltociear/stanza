<multipost id="bolt-arz-NG-169-181081-16123" language="Arabic">
<post id="bolt-arz-NG-169-181081-16123_p1">
<su id="bolt-arz-NG-169-181081-16123_p1_su1"> ماتأخذونيش ياجماعة هو سؤال محرج بجد بس خلينا نجرب نجاوب رغم الإحراج</su>
<su id="bolt-arz-NG-169-181081-16123_p1_su2"> ايه رأيكم فى الـموضوع اللى بيسموه 25 يناير 2011 ماعرفش ثورة ولا إيه</su>
<su id="bolt-arz-NG-169-181081-16123_p1_su3"> طبعا هو الأهم إنك تقول هنا عملت ايه بالظبط اليوم ده</su>
<su id="bolt-arz-NG-169-181081-16123_p1_su4"> ده سؤال مجنون بقى مش محرج</su>
<su id="bolt-arz-NG-169-181081-16123_p1_su5"> طب خلاص قولوا رأيكم بصراحة وطبعا نمتم أد إيه</su>
</post>
<post id="bolt-arz-NG-169-181081-16123_p2">
<su id="bolt-arz-NG-169-181081-16123_p2_su1"> أنا هجاوب قبل أى حد عشان محدش يقول أدهم يع</su>
<su id="bolt-arz-NG-169-181081-16123_p2_su2"> أنا شايف إن تنظيم الشئ اللى بيعلنوا عنه ده شئ هزلى اكتر منه شئ آخر لأنهم بيقدموا للنظام وعلى صينية من دهب مايتيح له التكييف القانونى لكبحهم كذلك الفرصة الكبرى لإخراج السيناريو كيفما يشاء ليظهرهم به</su>
<su id="bolt-arz-NG-169-181081-16123_p2_su3"> هذا النموذج من العمل الوطنى لامثيل له عبر التاريخ وعواقبه وخيمة</su>
<su id="bolt-arz-NG-169-181081-16123_p2_su4"> وتلك العواقب بكل أسف تصب فى معاناة البسطاء فقط وفى مصلحة النظام</su>
<su id="bolt-arz-NG-169-181081-16123_p2_su5"> نمط الالحاح الذى يصر عليه هؤلاء غير مقنع لأحد لأن الجميع يدفع بالآخر أمامه</su>
<su id="bolt-arz-NG-169-181081-16123_p2_su6"> لم نسمع عن حركات وطنية قامت دون إرادة قوية ذاتية كما القاطرة يوم الغضب </su>
<su id="bolt-arz-NG-169-181081-16123_p2_su7"> هذا إستهلكوه أصحابه تماما إعلاميا وتكتيكيا فجعلوا هامش من الحرية المتاحة فى البلد يمتصه</su>
<su id="bolt-arz-NG-169-181081-16123_p2_su8"> إذن هو مجرد سرد لطلبات لااكثر ولا أقل خروج للتعبير عن الغضب باب مفتوح للشغب وللأمن أن يتدخل وسيبطش أكيد</su>
<su id="bolt-arz-NG-169-181081-16123_p2_su9"> فرصة النظام هنا أقوى ليباهى العالم بنموذجه فى بسط ممارسات الحريات والرد على كافة التساؤلات من خلال مواطنيه أيضا</su>
<su id="bolt-arz-NG-169-181081-16123_p2_su10"> فهناك إعداد جيد لمصريين أيضا من شعب مصر يوافقون على نظام قائم ويدافعون عن إستقرار بلدهم وهؤلاء هم الشرفاء</su>
<su id="bolt-arz-NG-169-181081-16123_p2_su11"> ودونهم قلة تعانى كما فى دول العالم أجمع</su>
<su id="bolt-arz-NG-169-181081-16123_p2_su12"> انا هنا أؤكد لسيادتكم أن يومى سيكون نوما</su>
</post>
<post id="bolt-arz-NG-169-181081-16123_p4">
<su id="bolt-arz-NG-169-181081-16123_p4_su1"> يحضرني تساؤل ...</su>
<su id="bolt-arz-NG-169-181081-16123_p4_su2"> ما الفرق بين مظاهرات كاميليا ومظاهرات يوم 25؟؟</su>
<su id="bolt-arz-NG-169-181081-16123_p4_su3"> " يا خبر بفلوس بعد ساعات يبقى ببلاش "</su>
</post>
<post id="bolt-arz-NG-169-181081-16123_p6">
<su id="bolt-arz-NG-169-181081-16123_p6_su1"> يا جماعه انا معملتش حاجه علشان انا مش فى مصر اساسا</su>
<su id="bolt-arz-NG-169-181081-16123_p6_su2"> اانا مستنى اعرف الاخبار منك يا ادهم لو فيه جديد</su>
</post>
<post id="bolt-arz-NG-169-181081-16123_p7">
<su id="bolt-arz-NG-169-181081-16123_p7_su1"> إقتباس:</su>
<su id="bolt-arz-NG-169-181081-16123_p7_su2"> معذرة أدهم ع التأخير في الرد ولو ان المفروض اننا نجاوب بعد اليوم ما ينتهي نيجي هنا نقولك عملنا اية نزلنا نشارك في الثورة ولا فضلنا نتفرج م الشبابيك</su>
<su id="bolt-arz-NG-169-181081-16123_p7_su3"> كنت بتصفح جريدتي المفضلة لقيت مقال لدكتورة غادة الشريف أم دم زي السكر اسمة رانديفو الثورة</su>
<su id="bolt-arz-NG-169-181081-16123_p7_su4"> بتسأل في القارىء وتقولة... بذمتك يا شيخ عمرك سمعت عن ثورة يتم الترتيب لها وكأنها ميعاد فى جروبى أو سيلنترو؟..</su>
<su id="bolt-arz-NG-169-181081-16123_p7_su5"> أنا هجاوب ببساطة شديدة وأقولها لأ عمري ما سمعت عن حاجة زي دي ولا هفكر أشارك في تمثيلية بايخة بالشكل دا</su>
<su id="bolt-arz-NG-169-181081-16123_p7_su6"> وطبعا مش هيجيلي نوم غير لما أعرف اية حصل وبيحصل</su>
<su id="bolt-arz-NG-169-181081-16123_p7_su7"> هشوف السيناريو مشي ازاي وأضحك</su>
<su id="bolt-arz-NG-169-181081-16123_p7_su8"> ويمكن ينقح عرق الوطنية وأعيط ع المهزلة الكونية دي</su>
<su id="bolt-arz-NG-169-181081-16123_p7_su9"> تسلم أدهم</su>
</post>
<post id="bolt-arz-NG-169-181081-16123_p8">
<su id="bolt-arz-NG-169-181081-16123_p8_su1"> مش حعمل حاجه وخصوصا فى اليوم ده</su>
<su id="bolt-arz-NG-169-181081-16123_p8_su2"> مهى ايام ربنا كتير حبكت خلاص اليوم ده</su>
</post>
<post id="bolt-arz-NG-169-181081-16123_p9">
<su id="bolt-arz-NG-169-181081-16123_p9_su1"> بصراحة انا باراقب الاخبار من بعيد لان النتائج مع الاسف معروفة مقدما وربنا يخيب ظنوننا ..</su>
<su id="bolt-arz-NG-169-181081-16123_p9_su2"> انا قلت ادهم لازم هايشارك مايعديش فرصة زي دا</su>
</post>
<post id="bolt-arz-NG-169-181081-16123_p10">
<su id="bolt-arz-NG-169-181081-16123_p10_su1"> اسجل حضور ..ولاني مش بمصر هسمع وبس</su>
</post>
<post id="bolt-arz-NG-169-181081-16123_p11">
<su id="bolt-arz-NG-169-181081-16123_p11_su1"> لا شك أن الظلم ظلم والفساد هو الفساد , ولكن ...</su>
<su id="bolt-arz-NG-169-181081-16123_p11_su2"> السلام عليكم ورحمة الله وبركاته</su>
<su id="bolt-arz-NG-169-181081-16123_p11_su3"> إن ما يحدث فى هذه الأيام فى الدول الاسلامية نتيجة لظلم وفسق وكفر فمن يرى ويسمع فهو لاشك مدرك أن هذا ما يحدث</su>
<su id="bolt-arz-NG-169-181081-16123_p11_su4"> فنسمع التعدي على الله ورسوله فى الصحف والمجلات ولا نجد تعليقاً ولا محاسبة لمن يفعل هذا</su>
<su id="bolt-arz-NG-169-181081-16123_p11_su5"> ونجد ما نجد من محاربة السنة واهلها فى الفضائيات والهجوم على أهل الفضل من علمائنا , ثم يخرج التعليق بلا تعليق</su>
<su id="bolt-arz-NG-169-181081-16123_p11_su6"> فلا شك ان الظلم ظلمٌ والكفر كفرٌ والفسق فسقٌ </su>
<su id="bolt-arz-NG-169-181081-16123_p11_su7"> ولكن اعلموا رحمكم الله أن مثل هذه الأمور لا تدار بحماسة فارغة من العقل والحكمة </su>
<su id="bolt-arz-NG-169-181081-16123_p11_su8"> ولا شك أن مثل هذه الأزمات لابد من الرجوع فيها لأهل الفضل والعلم</su>
<su id="bolt-arz-NG-169-181081-16123_p11_su9"> وأما أن يخرج شباب متحمسون لا للدفاع عن الدين وأهله ولا لطلب السماع لأهل العلم ولكن بسبب الغلاء والفقر وفقط ولا يسالون عالماً ولا يرجعون لأهل العلم بل حتى لا ينظرون فى التاريخ فهذا أمر خطير نسأل الله السلامة والعافية من عواقبه الوخيمة</su>
<su id="bolt-arz-NG-169-181081-16123_p11_su10"> فالشباب لا يدرك الإنقسامات الموجوده فى البلاد - واخص بالبلاد مصر المحروسة - فمصر بها من الجماعات ما بها ومن العلمانيين ما بها ومن النصارى المنتظرين لفرصة لطلب الانقسام والانفصال ما بها ويجمع كل ذلك بلداً يقودها حكومة وإن كانت فاجرة </su>
<su id="bolt-arz-NG-169-181081-16123_p11_su11"> ولكن دعنا ننظر إن سقت الحكومات فما هو الحال وإلى أين يكون المآل ؟!!</su>
<su id="bolt-arz-NG-169-181081-16123_p11_su12"> كل فئة من هذه الفئات تريد أن تقود هى البلاد فمن نصارى ومن جماعات ومن علمانيين ومن عملاء ومن غوغاء لا يدري الواحد منهم كيف يقضي حاجته بل لا يدري الواحد منهم كيف يتوضاَ بل كيف يتكلم بل كيف يسكت ولا حول ولا قوة الا بالله</su>
<su id="bolt-arz-NG-169-181081-16123_p11_su13"> ومن سيرضى من هؤلاء بعد هذه السنين ان يُهضم حظه مره أخرى وأن ينحى جانباً ؟</su>
<su id="bolt-arz-NG-169-181081-16123_p11_su14"> أفتذكرون مطالبة النصارى بتقسيم مصر وبأن تكون لهم دولة فى الصعيد ؟</su>
<su id="bolt-arz-NG-169-181081-16123_p11_su15"> افتذكرون أيمن نور والآن البرادعي ؟</su>
<su id="bolt-arz-NG-169-181081-16123_p11_su16"> أفتذكرون مهدي عاكف وبرنامجه الإنتخابي المزعوم ؟</su>
<su id="bolt-arz-NG-169-181081-16123_p11_su17"> افتذكرون قرارات الهيئات الدولية بالتدخل فى أمور مصر الداخلية ؟</su>
<su id="bolt-arz-NG-169-181081-16123_p11_su18"> بل هل ترون الآن ما يحدث فى تونس ؟ بعد انهيار حكومة تولت نفس الحكومة المنهارة البلاد ولكن برئيس جديد !!</su>
<su id="bolt-arz-NG-169-181081-16123_p11_su19"> ومازالت المظاهرات قائمة ولكن إلى أين ؟</su>
<su id="bolt-arz-NG-169-181081-16123_p11_su20"> والآن ما يحدث فى لبنان وانهيار حكومة مختلطه و مناوشات لتولية حسن نصر اللات وأعوانه للحكومة الجديدة حتى تبدأ المجازر لأهل السنة هناك وهم الأغلبيه !!</su>
<su id="bolt-arz-NG-169-181081-16123_p11_su21"> ولكن هل نسكت على الفساد ؟ وهل نرضى بتنحية شرع الله ؟ وهل نرضى بالظلم ؟ وهل نتعايش من الفقر ؟</su>
<su id="bolt-arz-NG-169-181081-16123_p11_su22"> اسئلة هامه لها إجابة عند اهل السنة ولا شك</su>
<su id="bolt-arz-NG-169-181081-16123_p11_su23"> فقد قال رسول الله صلى الله عليه وسلم " كما تكونوا يولى عليكم "</su>
<su id="bolt-arz-NG-169-181081-16123_p11_su24"> وقد قال ابن القيم رحمه الله " أعمالكم عمالكم - أي أعمالكم هى حكامكم - "</su>
<su id="bolt-arz-NG-169-181081-16123_p11_su25"> وانا اقسم بالله أن كثيراً ممن خرج فى هذه المظاهرات لا يصلي أصلاً بل واكثرهم ظالماً لنفسه وظالماً لغيره</su>
<su id="bolt-arz-NG-169-181081-16123_p11_su26"> نسأل الله السلامة والعافية</su>
<su id="bolt-arz-NG-169-181081-16123_p11_su27"> ولكن أين لحل</su>
</post>
<post id="bolt-arz-NG-169-181081-16123_p13">
<su id="bolt-arz-NG-169-181081-16123_p13_su1"> متأخدونيش</su>
<su id="bolt-arz-NG-169-181081-16123_p13_su2"> حابك عندي س سؤال هقري ملح مش فاهماه طبقا لقصوري العقلي فقط :</su>
<su id="bolt-arz-NG-169-181081-16123_p13_su3"> هو الدكتور البرادعي في سوسيرا بيعمل ايه انهارده ؟؟؟</su>
<su id="bolt-arz-NG-169-181081-16123_p13_su4"> يعني الرئيس لقادم لمصر و زعيم الوطن السياسي المحنك والديموقراطي القادم و مكنش قادر يبقي موجود فوسطنا ووسط مؤيديه ووسط البلد في يوم تاريخي !!</su>
<su id="bolt-arz-NG-169-181081-16123_p13_su5"> ده مجرد تساؤل مني مش هجوم موجه او استخفاف .</su>
<su id="bolt-arz-NG-169-181081-16123_p13_su6"> بس فعلا الراجل ده شايفاه بيستخف بينا اوي اوي ساااكت لما النظام يبفشل او يغلط نبدأ نسمعه .</su>
<su id="bolt-arz-NG-169-181081-16123_p13_su7"> طبعا وجهة نظري التافهه يعني وده مش استهتار بيه بالعكس بس نقد لطريقة ادارته للمنافسه والقياده</su>
<su id="bolt-arz-NG-169-181081-16123_p13_su8"> بخصوص النهارده انا قريت الموضوع من امبارح بس قولت اصبر واشوف</su>
<su id="bolt-arz-NG-169-181081-16123_p13_su9"> مكنتش متصوره ان الاعداد هتكون بالضخامه دي</su>
<su id="bolt-arz-NG-169-181081-16123_p13_su10"> فعلا كانت غفيره وغير همجيه ومنظمه حضاريه يعني . </su>
<su id="bolt-arz-NG-169-181081-16123_p13_su11"> ده بعيدا عن نتايجها الي اكيد هيكون ليها نتايج </su>
<su id="bolt-arz-NG-169-181081-16123_p13_su12"> بس مدى النتائج واهميتها مش بس الوقتيه لا القادمه لسه هنتعرف عليه</su>
</post>
<post id="bolt-arz-NG-169-181081-16123_p14">
<su id="bolt-arz-NG-169-181081-16123_p14_su1"> الراجل قرر يترك الأضواء للشباب ولا يسرقها منهم !</su>
<su id="bolt-arz-NG-169-181081-16123_p14_su2"> مع إنى كنت من الموقعين مع الجمعية الوطنية للتغيير إلا أنى أحس أن شخصية البرادعى هذة شخصية وهمية سياسياً!</su>
<su id="bolt-arz-NG-169-181081-16123_p14_su3"> ربما؟</su>
</post>
<post id="bolt-arz-NG-169-181081-16123_p17">
<su id="bolt-arz-NG-169-181081-16123_p17_su1"> السلام عليكم</su>
<su id="bolt-arz-NG-169-181081-16123_p17_su2"> كيفك ادهم من غير هعا ولا يعا ولايكا</su>
<su id="bolt-arz-NG-169-181081-16123_p17_su3"> مش عارفه كلامك فى حاجات كتير صح وحاجات اختلف عليها</su>
<su id="bolt-arz-NG-169-181081-16123_p17_su4"> بس انا لو كنت فى مصر مكنتش هخرج بجد اعتراضا مش على الثورة لكن على اختيار اليوم نفسه وكأنها قويه خفيه هى اللى بتوجههنا دون وعى ولا ادراك</su>
<su id="bolt-arz-NG-169-181081-16123_p17_su5"> بس لو كان اى يوم تانى هثور جدا طبعا</su>
<su id="bolt-arz-NG-169-181081-16123_p17_su6"> فى بعض الجاليات المصريه فى امريكا تظاهرت </su>
<su id="bolt-arz-NG-169-181081-16123_p17_su7"> بس فى مصر ويوم عيد الشرطه مختلف فى مصر </su>
<su id="bolt-arz-NG-169-181081-16123_p17_su8"> يعنى مش عارفه ايه الهدف تضامن والا تصادم</su>
<su id="bolt-arz-NG-169-181081-16123_p17_su9"> يعنى صح زى ما قولت ان الثورة مخطط ليها واكيد وراها اهداف سياسيه لمصالح دول اخرى غير واضحه بعد</su>
<su id="bolt-arz-NG-169-181081-16123_p17_su10"> بس كان لازم يحصل</su>
<su id="bolt-arz-NG-169-181081-16123_p17_su11"> يعنى تونس ولبنان وكتير من الدول تحركت واشعلت الثورة وهاتيجى علينا احنا وننام ونسكت</su>
<su id="bolt-arz-NG-169-181081-16123_p17_su12"> المشكله فى انها مخطط ليها والا لاء</su>
<su id="bolt-arz-NG-169-181081-16123_p17_su13"> المشكله باللى هيحصل بعد كدا هتكون عواقبه ايه على الشعب </su>
<su id="bolt-arz-NG-169-181081-16123_p17_su14"> مثلا حصل اعتقالات كتير جدا للمتظاهرين  تفتكر بعد كدا الشعب يسكت وهيسيب الحكومه تعتقلهم والا الريس والحكومه هيعملوا حظر تجول على الناس بعد كدا </su>
<su id="bolt-arz-NG-169-181081-16123_p17_su15"> وتيجى امريكا تقول لاء بأسم الديمقراطيه خليهم يعبروا عن مطالبهم زى تونس</su>
<su id="bolt-arz-NG-169-181081-16123_p17_su16"> مش قادره احدد اى ملامح بس هيبان فى الايام اللى جايه</su>
<su id="bolt-arz-NG-169-181081-16123_p17_su17"> تحياتى الطيبه لك</su>
</post>
<post id="bolt-arz-NG-169-181081-16123_p18">
<su id="bolt-arz-NG-169-181081-16123_p18_su1"> بصراحه وبدون مقدمات الى حصل انبارح ده مهزله بكل المقاييس</su>
<su id="bolt-arz-NG-169-181081-16123_p18_su2"> الشعب المصرى طول عمره معروف انه لما بيقوم بثوره بتكون ثوره بجد ثوره منظمه وليها اهدافها وبتحقق نتايجها بصوره فعاله</su>
<su id="bolt-arz-NG-169-181081-16123_p18_su3"> لكن الى حصل انبارح ده فى رأى ماكنش المفروض انه يحصل</su>
<su id="bolt-arz-NG-169-181081-16123_p18_su4"> حصل شغب وفوضى وفى اخر اليوم حصل فى النهايه الى الشرطه والحكومه عاوزاه ممكن يكون ليه نتايج مستقبليه لكن فى رأى ده احتمال ضعيف ونتايجه ممكن تكون بالسلب</su>
<su id="bolt-arz-NG-169-181081-16123_p18_su5"> لو كانت دى ثوره بجد لو تخيلنا ان الثوره حققت اهدافها وصحينا الصبح لقينا الريس ساب البلد ومشى زى ماحصل فى تونس ياترى هيكون ايه هو حال مصر</su>
<su id="bolt-arz-NG-169-181081-16123_p18_su6"> مصر عمرها ماهتكون تونس باى حالى من الاحوال</su>
<su id="bolt-arz-NG-169-181081-16123_p18_su7"> ده بخلاف انى مصر قلب العالم العربى واعدائها والمتربصين بيها اكتر من اى دوله اخرى فى المنطقه لاسباب كتير كلنا عارفينها</su>
<su id="bolt-arz-NG-169-181081-16123_p18_su8"> لكنى اتمنى ان لو حصلت ثوره بجد تكون ثوره منظمه ليها اهداف ونتايج محدده مش بس تكون النتيجه هى اسقاط النظام الحالى لكن يكون فى تخطيط </su>
<su id="bolt-arz-NG-169-181081-16123_p18_su9"> بعد كده ايه هو شكل النظام الانسب لادارة البلد بشكل كويس بعد كده وباسرع مايمكن مش يكون الهدف هو اسقاط النظام وبعد كده يحلها ربنا</su>
<su id="bolt-arz-NG-169-181081-16123_p18_su10"> لانى متأكد ان الثوره الى قامت دى وهدفها الاهم ان مبارك يمشى</su>
<su id="bolt-arz-NG-169-181081-16123_p18_su11"> لو تحقق الهدف ده هنلاقى تكالب على السلطه من كل الفئات الى بتتزعم الحركه دى وهيحصل انقسام بينهم وكل واحد عاوز يمسك السلطه</su>
<su id="bolt-arz-NG-169-181081-16123_p18_su12"> بأختصار ياجماعه الى حصل انبارح ماهو الى مظاهره بس كبيره شويه بدون هدف حقيقى</su>
<su id="bolt-arz-NG-169-181081-16123_p18_su13"> ممكن فى ناس تعترض على كلامى لكن ده رأى المتواضع</su>
<su id="bolt-arz-NG-169-181081-16123_p18_su14"> وممكن يكون كلامى ووجهة نظرى خطأ تحتمل الصواب</su>
<su id="bolt-arz-NG-169-181081-16123_p18_su15"> والخلاف فى الرأى لايفسد للود قضيه</su>
<su id="bolt-arz-NG-169-181081-16123_p18_su16"> وربنا يستر من الى جاى</su>
<su id="bolt-arz-NG-169-181081-16123_p18_su17"> شكرا</su>
</post>
<post id="bolt-arz-NG-169-181081-16123_p26">
<su id="bolt-arz-NG-169-181081-16123_p26_su1"> برافو يا دكتور ربنا يقويكم </su>
<su id="bolt-arz-NG-169-181081-16123_p26_su2"> مرة الخروج على الحاكم حرام رجعوا قالوا لاطاعة لمخلوق فى معصية الخالق والحاكم الذى لايحكم بامر الله ليس له طاعه</su>
<su id="bolt-arz-NG-169-181081-16123_p26_su3"> وقالك مبيصلوش كفاية منظرهم وهما بيصلوا المغرب جماعة فى الميدان</su>
<su id="bolt-arz-NG-169-181081-16123_p26_su4"> وقالك اصل مفيش تنظيم وهتنضربوا طب خليك قاعد خايف على نفسك ولا ورينا التنظيم والتخطيط بتوع معاليك ازاى</su>
<su id="bolt-arz-NG-169-181081-16123_p26_su5"> لو كانت مظاهرة للدقون كانوا قالوا تظاهر الحق وموكب النصر من الله</su>
<su id="bolt-arz-NG-169-181081-16123_p26_su6"> مش ناقصة فرقة واحزاب ارحمونا</su>
</post>
<post id="bolt-arz-NG-169-181081-16123_p27">
<su id="bolt-arz-NG-169-181081-16123_p27_su1"> عذرا .. تم حذف الردود المخالفة لآداب الحوار و الخارجة عن فكرة الموضوع</su>
<su id="bolt-arz-NG-169-181081-16123_p27_su2"> مع العلم ان من حق كل عضو أن يُدلي برأيه في سياق الموضوع المطروح </su>
<su id="bolt-arz-NG-169-181081-16123_p27_su3"> وليس من حق أي عضو أيا كان التعديل على رأي غيره</su>
<su id="bolt-arz-NG-169-181081-16123_p27_su4"> لنا الحق ان نُقر الرأي او نخالفه اما ان نهين عضو لأننا نخالفه الرأي فهذا مالا نرضاه</su>
<su id="bolt-arz-NG-169-181081-16123_p27_su5"> وقانون المنتدى صريح في هذا الشأن</su>
<su id="bolt-arz-NG-169-181081-16123_p27_su6"> وقبل قانون المنتدى لنا رب يرانا وسيحاسبنا على كل ما نكتب ولنا في رسول الله أسوة حسنة فلم يكن لعانا أبدا</su>
</post>
<post id="bolt-arz-NG-169-181081-16123_p35">
<su id="bolt-arz-NG-169-181081-16123_p35_su1"> السلام عليكم ورحمة الله</su>
<su id="bolt-arz-NG-169-181081-16123_p35_su2"> بصراحة اتصدمت من ردود الافعال الخاصه بالثورة لانى فوجئت بأنى الغلب الناس كانت شايفه انها لعب عيال</su>
<su id="bolt-arz-NG-169-181081-16123_p35_su3"> وبعد ما الثورة نجحت فعلا بقوا شايفين انها شئ عظيم وانهم كانوا يقصدوا وجهات نظر تانية وكلام من ده</su>
<su id="bolt-arz-NG-169-181081-16123_p35_su4"> المهم ما علينا انا من مؤيدى الثورة من اول ما اعلونا عنها</su>
<su id="bolt-arz-NG-169-181081-16123_p35_su5"> وكنت ناوية اشارك فيها والحمدلله شاركت على قد ما قدرت</su>
<su id="bolt-arz-NG-169-181081-16123_p35_su6"> واكتر حاجة كانت عجبانى فيها انها بموعد مسبق لانها حسستنى بالثقة فيها وفى كل اللى هيشاركوا ثقة وعدم خوف من اى حاجة</su>
<su id="bolt-arz-NG-169-181081-16123_p35_su7"> والحمدلله انا سعيده جدا بأنتصرها بجزء كبير جدا</su>
<su id="bolt-arz-NG-169-181081-16123_p35_su8"> للاسف انا شوفت الموضوع ده متاخر اوى</su>
<su id="bolt-arz-NG-169-181081-16123_p35_su9"> شكرا ادهم</su>
</post>
<post id="bolt-arz-NG-169-181081-16123_p38">
<su id="bolt-arz-NG-169-181081-16123_p38_su1"> ولاني كنت متابعة الموضوع من الاول ماتصدمتش زيك لولو انتي وسعودية بالعكس كنت متوقعة</su>
<su id="bolt-arz-NG-169-181081-16123_p38_su2"> اما انا : يوم 25 كنت ف البيت للاسف </su>
<su id="bolt-arz-NG-169-181081-16123_p38_su3"> بس كنت بتابع الاخبار متنقلة بين القنوات المختلفة احاول اعرف الحقيقة بعيد عن قنواتنا اللطيفة</su>
<su id="bolt-arz-NG-169-181081-16123_p38_su4"> كنت خايفة لتنفض بطريقة الامن المركزي المعتادة اللي جربناها قبل كدا </su>
<su id="bolt-arz-NG-169-181081-16123_p38_su5"> لكن كان جوايا امنية بأن يختلف الوضع المرة دي</su>
<su id="bolt-arz-NG-169-181081-16123_p38_su6"> والحمد لله ربنا خيب ظنون ناس كتير</su>
</post>
</multipost>
