<?xml version="1.0" encoding="UTF-8"?>
<multipost id="bolt-arz-DF-204-185977-1298575" language="Arabic">
<post id="bolt-arz-DF-204-185977-1298575_p1">
<su id="bolt-arz-DF-204-185977-1298575_p1_su1">
اللي بقوله ده مش تاليف ولا حاجة من مكالمات تليفون اصدقائنا اللي فضلت ترف علينا بعد ما الواقعة حصلت و علي اكتر من حد فينا
</su>
<su id="bolt-arz-DF-204-185977-1298575_p1_su2">
و الناس دي ما سمعتش من حد لا كانت شهود عيان علي الواقعة
</su>
<su id="bolt-arz-DF-204-185977-1298575_p1_su3">
اللي حصل كالتالي
</su>
<su id="bolt-arz-DF-204-185977-1298575_p1_su4">
كلنا عارفين اللجان الشعبية و طريقة عملها
</su>
<su id="bolt-arz-DF-204-185977-1298575_p1_su5">
لما بتعدي عربية بتتفتش طبيعي جدا و بعدنا كان معاه سلاح عادي جدا
</su>
<su id="bolt-arz-DF-204-185977-1298575_p1_su6">
اثناء وجود لجنة شعبية في الخليفة المأمون مرت عليهم 3 عربيات ضخمة سوداء العربيات
</su>
<su id="bolt-arz-DF-204-185977-1298575_p1_su7">
اللجنة الشعبية حاولت توقف العربيات لكنهم موقفوش فواحد ضرب طلقتين ناحية العربية
</su>
<su id="bolt-arz-DF-204-185977-1298575_p1_su8">
الناس فوجئت بسقف العربات يفتح و يخرج منها 3 اشخاص مسلحين و بدأوا في ضرب النار في الهواء
</su>
<su id="bolt-arz-DF-204-185977-1298575_p1_su9">
طبعا انبطح الناس و العربيات مرت
</su>
<su id="bolt-arz-DF-204-185977-1298575_p1_su10">
دقيقة و كان الجيش وصل المنطقة و سال اللجنة انتم ضربتم نار علي العربيات اللي فاتت
</su>
<su id="bolt-arz-DF-204-185977-1298575_p1_su11">
قالولهم ايوه مرضوش يقفوا
</su>
<su id="bolt-arz-DF-204-185977-1298575_p1_su12">
رد مسئول الجيش و قال بالنص : الله يخرب بيوتكم ده عمر سليمان
</su>
<su id="bolt-arz-DF-204-185977-1298575_p1_su13">
طبعا الناس ا: اتقتلت من كتر الضحك
</su>
<su id="bolt-arz-DF-204-185977-1298575_p1_su14">
ضربنا نار علي عمر سليمان و بدئوا يكلموا اصحابهم و يقوللهم
</su>
<su id="bolt-arz-DF-204-185977-1298575_p1_su15">
طبعا الخبر وصلنا في عمارات العبور مكناش قادرين نمسك نفسنا من كتر الضحك
</su>
<su id="bolt-arz-DF-204-185977-1298575_p1_su16">
و استخربنا و قولنا الشعب المصري ما بيهرجش في الامور
</su>
<su id="bolt-arz-DF-204-185977-1298575_p1_su17">
بعد يومين من الواقعة سمعت عن خبر محاولة اغتيال عمر سليمان في البي بي سي
</su>
<su id="bolt-arz-DF-204-185977-1298575_p1_su18">
فضلت اضحك مكنتش قادر فعلا ان الخبر وصل البي بي سي
</su>
<su id="bolt-arz-DF-204-185977-1298575_p1_su19">
و بعدين تم تكذيب الخبر
</su>
<su id="bolt-arz-DF-204-185977-1298575_p1_su20">
و دلوقتي طلع علينا الاستاذ احمد ابو الغيط و يقولك وفاة حارس شخصي و بيطلع اشاعات
</su>
<su id="bolt-arz-DF-204-185977-1298575_p1_su21">
انا مش عارف ليه و لمصلحة مين
</su>
<su id="bolt-arz-DF-204-185977-1298575_p1_su22">
كواحد من اللي عارف الموضوع من الاول لازم كنت اتكلم و ارد علي الراجل ده
</su>
<su id="bolt-arz-DF-204-185977-1298575_p1_su23">
و الكلام ده نقل الي بالحرف الواحد من شهود عيان
</su>
<su id="bolt-arz-DF-204-185977-1298575_p1_su24">
الموضوع عبارة عن غباوة شعب
</su>
<su id="bolt-arz-DF-204-185977-1298575_p1_su25">
و الله علي ما اقول شهيد
</su>
</post>
<post id="bolt-arz-DF-204-185977-1298575_p2">
<su id="bolt-arz-DF-204-185977-1298575_p2_su1">
طب دا معناه ان اللجنة الشعبي ممكن تكون قتلت واحد عادي خالص اللي هو الحارس بتاع عمر سليمان ودا شئ مشين ولا يستدعي الضحك... !
</su>
</post>
<post id="bolt-arz-DF-204-185977-1298575_p3">
<su id="bolt-arz-DF-204-185977-1298575_p3_su1">
لا يا باشا الرصاص اتضرب ناحية العربية مش علي العربية
</su>
<su id="bolt-arz-DF-204-185977-1298575_p3_su2">
مفيش حد مات ولا اي حاجة و لو ده حصل الناس دي ماكانتش تعرف حاجة زي كده
</su>
<su id="bolt-arz-DF-204-185977-1298575_p3_su3">
و النار اتضربتعشان هي موقفتش عشان تتفتش
</su>
<su id="bolt-arz-DF-204-185977-1298575_p3_su4">
و مكنش في حد يحذر من الجيش يقول ان عمر سليمان هيمر
</su>
<su id="bolt-arz-DF-204-185977-1298575_p3_su5">
و كان في كلام علي الشيروكي السودا اللي بتلف و بتضرب نار و كان في حالة زعر
</su>
<su id="bolt-arz-DF-204-185977-1298575_p3_su6">
الضحك كان علي الموقف ان اللجان الشعبية ما بتهرجش مع اي عربية
</su>
<su id="bolt-arz-DF-204-185977-1298575_p3_su7">
دول ضربوا نار علي عمر سليمان يعني ناقص ايه تاني
</su>
<su id="bolt-arz-DF-204-185977-1298575_p3_su8">
احنا في عمارات العبور وقفنا مساعد وزير الداخلية و ضابط بالمخابرات العسكرية بكل ادب و احترام
</su>
<su id="bolt-arz-DF-204-185977-1298575_p3_su9">
و بعد كده السيد عمر سليمان غي مساره و بقي الجيش يبلغنا قبل ما بيعدي من صلاح سالم حتي لا نعترض طريقه
</su>
<su id="bolt-arz-DF-204-185977-1298575_p3_su10">
الكلام كله ان مكانش فيه اصلا محاولة اغتيال ده كان سوء تفاهم
</su>
<su id="bolt-arz-DF-204-185977-1298575_p3_su11">
و بقولك هما طلقتين اتضربوا علي العربية فقط و العربية مصفحة
</su>
<su id="bolt-arz-DF-204-185977-1298575_p3_su12">
هل يعقل الطلقة الاولي تموت واحد و التانية تعور التاني ليه معاهم قناصة في اللجان الشعبية
</su>
<su id="bolt-arz-DF-204-185977-1298575_p3_su13">
دي اشاعات و مفيش حد اتصاب
</su>
</post>
<post id="bolt-arz-DF-204-185977-1298575_p6">
<su id="bolt-arz-DF-204-185977-1298575_p6_su1">
طيب الحمد لله ان الموضوع عدى على خير
</su>
<su id="bolt-arz-DF-204-185977-1298575_p6_su2">
شكرا على الخبر
</su>
</post>
<post id="bolt-arz-DF-204-185977-1298575_p7">
<su id="bolt-arz-DF-204-185977-1298575_p7_su1">
هههههههههههههههه قشطة على رجاله مصر عايزين يوقفوا نائب الرئيس
</su>
</post>
</multipost>
