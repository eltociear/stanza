<multipost id="bolt-arz-NG-169-181090-39522" language="Arabic">
<post id="bolt-arz-NG-169-181090-39522_p1">
<su id="bolt-arz-NG-169-181090-39522_p1_su1"> تعرف عضو مجلس شعب ؟؟</su>
<su id="bolt-arz-NG-169-181090-39522_p1_su2"> أهلا بالجميع</su>
<su id="bolt-arz-NG-169-181090-39522_p1_su3"> مر على عقلى سؤال</su>
<su id="bolt-arz-NG-169-181090-39522_p1_su4"> أقول مر لانى لم أجهد نفسى بالبحث عن الأجابه</su>
<su id="bolt-arz-NG-169-181090-39522_p1_su5"> تعرف عضو مجلس الشعب فى دائرتك</su>
<su id="bolt-arz-NG-169-181090-39522_p1_su6"> أسمه</su>
<su id="bolt-arz-NG-169-181090-39522_p1_su7"> أتجاهه (وطنى -اخوان- مستقل - أحزاب)</su>
<su id="bolt-arz-NG-169-181090-39522_p1_su8"> أعماله</su>
<su id="bolt-arz-NG-169-181090-39522_p1_su9"> شوفته قبل كده</su>
<su id="bolt-arz-NG-169-181090-39522_p1_su10"> ممكن تكون شوفته طبعا أيام الأنتخابات لانك وقتها حبيب قلبه باعث فيه الامل لغد مشرق</su>
<su id="bolt-arz-NG-169-181090-39522_p1_su11"> ده لو هتنتخبه</su>
<su id="bolt-arz-NG-169-181090-39522_p1_su12"> لو ماشوفتهوش</su>
<su id="bolt-arz-NG-169-181090-39522_p1_su13"> وهاتشوفه ليه</su>
<su id="bolt-arz-NG-169-181090-39522_p1_su14"> ما هو كده كده مش هيعمل لك حاجه </su>
<su id="bolt-arz-NG-169-181090-39522_p1_su15"> لا قبل ولا بعد ما يمسك فى تلابيب الكرسى القطيفه</su>
<su id="bolt-arz-NG-169-181090-39522_p1_su16"> بصراحه انا هاتكلم عن نفسى</su>
<su id="bolt-arz-NG-169-181090-39522_p1_su17"> انا مش معايا بطاقه انتخابيه ومش ناوى </su>
<su id="bolt-arz-NG-169-181090-39522_p1_su18"> لأن كده كده الهلال والجمل هما اللى بيفوزوا</su>
<su id="bolt-arz-NG-169-181090-39522_p1_su19"> طيب عمرك واجهتك مشكله وقلت يا واد مافيش غير الراجل المحترم عضو مجلس الشعب هو اللى هيسعى لك فيها</su>
<su id="bolt-arz-NG-169-181090-39522_p1_su20"> هو اللى هيخلص لك ويجيب من الاخر</su>
<su id="bolt-arz-NG-169-181090-39522_p1_su21"> طبعا عمرك ما فكرت فى كده</su>
<su id="bolt-arz-NG-169-181090-39522_p1_su22"> ما حدش يقول أن محمد كمال ناوى يرشح نفسه وبيقول الكلمتين دول علشان يجمع اصوات</su>
<su id="bolt-arz-NG-169-181090-39522_p1_su23"> لا وألف لا</su>
<su id="bolt-arz-NG-169-181090-39522_p1_su24"> تعرف عضو مجلس شعب</su>
</post>
<post id="bolt-arz-NG-169-181090-39522_p4">
<su id="bolt-arz-NG-169-181090-39522_p4_su1"> تفتكر ان فى لسه نواب مجلس شعب</su>
<su id="bolt-arz-NG-169-181090-39522_p4_su2"> الموجودين دلوقتى نواب لخدمة انفسهم</su>
<su id="bolt-arz-NG-169-181090-39522_p4_su3"> المفروض يغيروا اسمه ويسموه مجلس خدمة النواب</su>
<su id="bolt-arz-NG-169-181090-39522_p4_su4"> شكرا محمد كمال</su>
</post>
<post id="bolt-arz-NG-169-181090-39522_p5">
<su id="bolt-arz-NG-169-181090-39522_p5_su1"> اخيكم فلان</su>
<su id="bolt-arz-NG-169-181090-39522_p5_su2"> ابن الدائره</su>
<su id="bolt-arz-NG-169-181090-39522_p5_su3"> انتخبوا ابن الدائره</su>
<su id="bolt-arz-NG-169-181090-39522_p5_su4"> رجل البر والاحسان</su>
<su id="bolt-arz-NG-169-181090-39522_p5_su5"> طبعا دى كلها شعارات كدابه</su>
<su id="bolt-arz-NG-169-181090-39522_p5_su6"> علشان نروح ننتخب وبعدين نكتشف انه ابن نفسه</su>
</post>
<post id="bolt-arz-NG-169-181090-39522_p6">
<su id="bolt-arz-NG-169-181090-39522_p6_su1"> كل عضو بيساعد " ألاضيشة "</su>
<su id="bolt-arz-NG-169-181090-39522_p6_su2"> نائب الإخوان عندنا صديق والدي</su>
<su id="bolt-arz-NG-169-181090-39522_p6_su3">  وماشوفتوش بعد الانتخابات الا مرتين .. </su>
<su id="bolt-arz-NG-169-181090-39522_p6_su4"> راجل محترم على فكرة</su>
<su id="bolt-arz-NG-169-181090-39522_p6_su5"> والنائب التاني راجل محترم برضو ومش اخوان ولا وطني</su>
<su id="bolt-arz-NG-169-181090-39522_p6_su6"> بس الشاهده لله الاتنين ماعملوش اي حاجه ظاهرة</su>
<su id="bolt-arz-NG-169-181090-39522_p6_su7"> البلد زي ماهي</su>
<su id="bolt-arz-NG-169-181090-39522_p6_su8"> يمكن رشو الناموس وكنسو الشارع مره</su>
<su id="bolt-arz-NG-169-181090-39522_p6_su9"> غير كدا لو كان اللي فازت ماجده الصباحي الله يرحمها ماكانش فرق</su>
<su id="bolt-arz-NG-169-181090-39522_p6_su10"> ماجده الصباحي وسهير زكي وبدر الدين جمجوم وناس كتير من دول بلدياتي</su>
</post>
<post id="bolt-arz-NG-169-181090-39522_p7">
<su id="bolt-arz-NG-169-181090-39522_p7_su1"> قصدك تعرف مجلس الشعب نفسه</su>
<su id="bolt-arz-NG-169-181090-39522_p7_su2"> طب تعرف الشعب اى حد فى الشعب</su>
<su id="bolt-arz-NG-169-181090-39522_p7_su3"> محمد هو قالك فين؟</su>
<su id="bolt-arz-NG-169-181090-39522_p7_su4"> لا معرفوش </su>
<su id="bolt-arz-NG-169-181090-39522_p7_su5"> ومعرفش انا تبع اى دائرة ولا مربع </su>
<su id="bolt-arz-NG-169-181090-39522_p7_su6"> ولا اعرف حاجة فى حاجة</su>
<su id="bolt-arz-NG-169-181090-39522_p7_su7"> البلد دى مش بتاعتنا </su>
<su id="bolt-arz-NG-169-181090-39522_p7_su8"> احنا مأجرين فيها بس بالمدة وهننطرد قريب</su>
<su id="bolt-arz-NG-169-181090-39522_p7_su9"> اقعد بالعافية</su>
</post>
<post id="bolt-arz-NG-169-181090-39522_p8">
<su id="bolt-arz-NG-169-181090-39522_p8_su1"> اه نسيت اقول حاجة مهمة هتفيد الموضوع والاجيال القادمة</su>
<su id="bolt-arz-NG-169-181090-39522_p8_su2"> ليا واحدة صاحبتى مجلس الشعب عن دايرتهم اتوسطلها فى شغل فى مكان محترم ومرعب فى الدولة</su>
<su id="bolt-arz-NG-169-181090-39522_p8_su3"> الحقيقة هى اتدربت فترة هناك لكن بقالها اكتر من سنة مستنية قرار التعيين</su>
<su id="bolt-arz-NG-169-181090-39522_p8_su4"> الراجل عمل اللى عليه وقزح من فوق العيب</su>
<su id="bolt-arz-NG-169-181090-39522_p8_su5"> هيعملوا ايه اكتر من كده شعب ما يملاش عينه غير التراب</su>
</post>
<post id="bolt-arz-NG-169-181090-39522_p9">
<su id="bolt-arz-NG-169-181090-39522_p9_su1"> طبعا عارفاه وعارفه تاريخه</su>
<su id="bolt-arz-NG-169-181090-39522_p9_su2"> ومعايا بطاقه </su>
<su id="bolt-arz-NG-169-181090-39522_p9_su3"> ومش بعدى انتخابات من غير مشاركه</su>
<su id="bolt-arz-NG-169-181090-39522_p9_su4"> وعارف دايرتى</su>
<su id="bolt-arz-NG-169-181090-39522_p9_su5"> وعارفه اماكن انتخابات الاماكن المحيطه</su>
<su id="bolt-arz-NG-169-181090-39522_p9_su6"> وحدود الدايرة بالشبر لانى مؤمنه بأهميه دورى لما اعرف انى لازم اغير يبقى اتغير انا الاول</su>
<su id="bolt-arz-NG-169-181090-39522_p9_su7"> ولما اشارك ف ناس حواليا هتعمل زى</su>
<su id="bolt-arz-NG-169-181090-39522_p9_su8"> وع الرغم من النتايج السلبيه واللى بتعرض ليه عمرى ما أفرط ف صوتى لانه امانه</su>
</post>
<post id="bolt-arz-NG-169-181090-39522_p14">
<su id="bolt-arz-NG-169-181090-39522_p14_su1"> اه طبعا اعرفه ولينا علاقات طيبة جدا معاه</su>
<su id="bolt-arz-NG-169-181090-39522_p14_su2"> وعلي فكرة هو خدوم جدا جدا وفي ناس كتير اووووووووووووووووووووي بيقصدوه لما يكون عندهم مشكلة وبيساعدهم في حلها وحل كل مشاكلهم</su>
<su id="bolt-arz-NG-169-181090-39522_p14_su3"> يمكن يكون في ناس كتير من اعضاء مجلس الشعب مش كويسين وكل واحد فيهم بيقول ياللا نفسي</su>
<su id="bolt-arz-NG-169-181090-39522_p14_su4"> انما دي مش قاعدة عامة ابدا</su>
</post>
</multipost>
