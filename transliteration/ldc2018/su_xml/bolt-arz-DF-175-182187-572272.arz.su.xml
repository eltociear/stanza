<multipost id="bolt-arz-DF-175-182187-572272" language="Arabic">
<post id="bolt-arz-DF-175-182187-572272_p14">
<su id="bolt-arz-DF-175-182187-572272_p14_su1">
 عمر ما الفلوس تكون تمن للكرامة كلام كويس بس احنا عشان نصون كرامتنا لازم نكون مكتفين و نعول انفسنا و نبطل ناخد معونة من حد و ده هايكون بالعمل و الشغل و الانتاج و احنا للاسف ماعندناش الحاجات دي 
</su>
<su id="bolt-arz-DF-175-182187-572272_p14_su2">
 بدل مايفتحوا لنا مصانع منتجة بيفتحوا لنا برامج توك شو نسهر عليها للصبح عموما ربنا يصلح لنا حالنا و يرضي عنا لو بطلنا نتكلم و ابتدينا نعمل
</su>
</post>
<post id="bolt-arz-DF-175-182187-572272_p17">
<su id="bolt-arz-DF-175-182187-572272_p17_su1">
 بصى ياقمر
</su>
<su id="bolt-arz-DF-175-182187-572272_p17_su2">
 الموضوع مش مساله ركوع او ذل او الكلام ده
</su>
<su id="bolt-arz-DF-175-182187-572272_p17_su3">
 من لايملك قوت يومه لا يملك امره
</su>
<su id="bolt-arz-DF-175-182187-572272_p17_su4">
 دى حقيقه لا يختلف عليها الا شخص مش قادر يحدد عواقب الامور
</su>
<su id="bolt-arz-DF-175-182187-572272_p17_su5">
 وامريكا متحكمه فى العالم كله
</su>
<su id="bolt-arz-DF-175-182187-572272_p17_su6">
 واحنا علشان نقدر نتخلص من الى مبارك عمله فينا ويبقى فعلا لينا كرامه لازم الاول نقدر ننهض بنفسنا
</su>
<su id="bolt-arz-DF-175-182187-572272_p17_su7">
 لازم يكون لينا موارد اصلا ويكون عندنا حاجات نقدر نضغط بيها على امريكا برده
</su>
<su id="bolt-arz-DF-175-182187-572272_p17_su8">
 والجيش بتاعنا عمل كده بالظبط
</su>
<su id="bolt-arz-DF-175-182187-572272_p17_su9">
 امريكا عايزه الفوضى تستمر ومش عايزه مصر تبقى احسن
</su>
<su id="bolt-arz-DF-175-182187-572272_p17_su10">
 لان مصر قلب الشرق الاوسط وقلب العروبه
</su>
<su id="bolt-arz-DF-175-182187-572272_p17_su11">
 وامريكا عايزه تجيب حد على مزاجها طبعا يضمن مصلاحها اكتر واكتر وبتدعم المنظمات دى علشان الفوضى تستمر
</su>
<su id="bolt-arz-DF-175-182187-572272_p17_su12">
 وضغطت عالبنك المركزى علشان ميدناش قروض وكذلك عالدول العربيه وكلنا شفنا تصريح السعوديه بعدها انها بتتعهد بدفع التلاته مليار مساعده لينا
</su>
<su id="bolt-arz-DF-175-182187-572272_p17_su13">
 فالمجلس العسكرى عمل الفيلم ده وهو عارف انه كده كده الامريكان دول هيخرجوا بس فى مقابل
</su>
<su id="bolt-arz-DF-175-182187-572272_p17_su14">
 وهو ده الى كان عايز يوصله
</su>
<su id="bolt-arz-DF-175-182187-572272_p17_su15">
 معلش لازم نتقبل الواقع
</su>
<su id="bolt-arz-DF-175-182187-572272_p17_su16">
 مينفعش نقف قدام امريكا ونقول احنا اقوى كرامتنا و و و
</su>
<su id="bolt-arz-DF-175-182187-572272_p17_su17">
 الا لما نطور من نفسنا ونكون احنا اصلا قوه نقدر نقف بيها
</su>
<su id="bolt-arz-DF-175-182187-572272_p17_su18">
 واتمنى ده يحصل بعد الثوره
</su>
<su id="bolt-arz-DF-175-182187-572272_p17_su19">
 بس حيجى بالتدريج ان شاء الله
</su>
<su id="bolt-arz-DF-175-182187-572272_p17_su20">
 وخدى بالك اه المواطن الامريكى له اهميه
</su>
<su id="bolt-arz-DF-175-182187-572272_p17_su21">
 بس دول بالذات مش ناس عاديين دول ناس تابعه للسى اى ايه
</su>
<su id="bolt-arz-DF-175-182187-572272_p17_su22">
 وكمان الاخ اوباما داخل على انتخابات ولازم يظهر للراى العام انه بيحمى اى مواطن امريكى مهما كلفه الامر
</su>
</post>
<post id="bolt-arz-DF-175-182187-572272_p22">
<su id="bolt-arz-DF-175-182187-572272_p22_su1">
 مش امريكا بس الى عندها قيمه للمواطن
</su>
<su id="bolt-arz-DF-175-182187-572272_p22_su2">
 انما معظم الدول بتقدر مواطنيها وليه كرامه
</su>
<su id="bolt-arz-DF-175-182187-572272_p22_su3">
 مااااااااااااااعدا عندنا فى المصرى
</su>
<su id="bolt-arz-DF-175-182187-572272_p22_su4">
 جربى كده روحى السفاره المصريه فى اى مكان الى المفروض بتخدمنا فى الخارج
</su>
<su id="bolt-arz-DF-175-182187-572272_p22_su5">
 والله يطرودوكى من على الباب كانك جاية تشحتى؟؟؟؟؟؟؟؟؟
</su>
</post>
<post id="bolt-arz-DF-175-182187-572272_p24">
<su id="bolt-arz-DF-175-182187-572272_p24_su1">
 رأيك ممتاز بصراحه
</su>
<su id="bolt-arz-DF-175-182187-572272_p24_su2">
 اسرائيل فى خلال 4 ايام قتلت شابين مصريين بحجة دخولهم اراضيها
</su>
<su id="bolt-arz-DF-175-182187-572272_p24_su3">
 ولم تحرك الاداره المصريه ساكنا كالعاده واسرائيل اقدمت ع قتلهم لانها عارفه ان مالهمش ديه مالهمش
</su>
<su id="bolt-arz-DF-175-182187-572272_p24_su4">
 مسئول يطالب بحقهم بعد القتل
</su>
<su id="bolt-arz-DF-175-182187-572272_p24_su5">
 اسرائيل هى كمان تقدر مواطنيها وبالاخص ظباطها زى جلعاد شاليط اللى استمرت 5 سنوات تطالب حماس بتسليمه لها وفى الاخر ارغمت على تسليم 1000 اسير فلسطينى مقابل جلعاد
</su>
</post>
</multipost>
