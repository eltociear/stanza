<?xml version="1.0" encoding="UTF-8"?>
<multipost id="bolt-arz-DF-175-182188-10963722" language="Arabic">
<post id="bolt-arz-DF-175-182188-10963722_p1">
<su id="bolt-arz-DF-175-182188-10963722_p1_su1">
هل الثوره فشلت ام مصر تمر بازمات صعبه وسوف تخرج منها كما على مر الزمان
</su>
<su id="bolt-arz-DF-175-182188-10963722_p1_su2">
لقد سمعت بعض الناس يقولون ان الثوره فشلن وانها لم تحقق اهدافها
</su>
<su id="bolt-arz-DF-175-182188-10963722_p1_su3">
لم يتغير شىء منذ ان قامت حتى الان الا الدمار والخراب والسرقه والقتل وانهيار الاقتصاد
</su>
<su id="bolt-arz-DF-175-182188-10963722_p1_su4">
ويقولون اينعم مبارك كان حرامى ولكنه كان فى امام وكان فى استقرار
</su>
<su id="bolt-arz-DF-175-182188-10963722_p1_su5">
احب اقول لكل واحد بيقول على الثوره العظيمه كدا العيب مش فى الثوره
</su>
<su id="bolt-arz-DF-175-182188-10963722_p1_su6">
الثوره غيرت النظام لكن مش غيرت الناس
</su>
<su id="bolt-arz-DF-175-182188-10963722_p1_su7">
كثير من الناس تحب الاستغلال فى مثل هذه الفتره التى تمر بها مصر ونهب وعدم الامان ولكن العيب مش فى الثوره العيب فينا احنا
</su>
<su id="bolt-arz-DF-175-182188-10963722_p1_su8">
احنا اللى مش اتغيرنا
</su>
<su id="bolt-arz-DF-175-182188-10963722_p1_su9">
وكمان السبب الرئيسى يرجع الى المجلس العسكرى اللى ناهب البلد وطالع نازل واكل فيه وهو لايهمه مصلحة البلد بل يهمه مصلحته هو
</su>
<su id="bolt-arz-DF-175-182188-10963722_p1_su10">
وهو طالع نازل عمال ياكل فيه ولم يحقق شىء حتى من المطالب اى مطلب لم يحققه
</su>
<su id="bolt-arz-DF-175-182188-10963722_p1_su11">
ولكن نقول الصبر وان شاء الله مصر حتكون افضل البلاد بهمة اولادها وبزوال المجلس العسكرى وبزازل النظام باعدامه
</su>
<su id="bolt-arz-DF-175-182188-10963722_p1_su12">
وعلى فكره مبارك حياخد سنتين بس حكم مش حينعدم
</su>
<su id="bolt-arz-DF-175-182188-10963722_p1_su13">
ياترى حتعملوا ايه لو خد سنتين بس
</su>
<su id="bolt-arz-DF-175-182188-10963722_p1_su14">
حتقوم ولا حتسبوها كدا ولا تعبتوا من كتر المظاهرت اللى مش منها فايده بسبب المجلس العسكرى اللى بيموت منه ابرياء كثيره
</su>
</post>
<post id="bolt-arz-DF-175-182188-10963722_p3">
<su id="bolt-arz-DF-175-182188-10963722_p3_su1">
انا بصراحة مش قادرة اصدق ان المجلس العسكري بيعمل لمصلحته هو مش لمصلحة البلد الواحد مبقاش فاهم حاجة
</su>
</post>
<post id="bolt-arz-DF-175-182188-10963722_p4">
<su id="bolt-arz-DF-175-182188-10963722_p4_su1">
بصى انا متفائلة جدا
</su>
<su id="bolt-arz-DF-175-182188-10963722_p4_su2">
كل ما بتضيق و تتعقد كل ما بابقى متاكدة ان الفرج جاى باذن الله
</su>
<su id="bolt-arz-DF-175-182188-10963722_p4_su3">
و بعدين واضح ان المفروض ان دم يسيح اكتر من اللى فات
</su>
<su id="bolt-arz-DF-175-182188-10963722_p4_su4">
و القائمين على حكمنا بيعكوا كويس
</su>
<su id="bolt-arz-DF-175-182188-10963722_p4_su5">
و انا حاسة ان الثورة التانية جاية و هتكنس كل اللى فات
</su>
<su id="bolt-arz-DF-175-182188-10963722_p4_su6">
اكيد هيكون فى ضحايا و اكيد برده مكتوبلهم ده
</su>
<su id="bolt-arz-DF-175-182188-10963722_p4_su7">
لكن كل ده يهون لاجل ما ترجع مصر زى ماكانت
</su>
<su id="bolt-arz-DF-175-182188-10963722_p4_su8">
و احنا نقدر نعيش بكرامة
</su>
<su id="bolt-arz-DF-175-182188-10963722_p4_su9">
و خلينا نفكر فى جملة
</su>
<su id="bolt-arz-DF-175-182188-10963722_p4_su10">
أموت.. أموت و بلدى تعيش
</su>
</post>
<post id="bolt-arz-DF-175-182188-10963722_p8">
<su id="bolt-arz-DF-175-182188-10963722_p8_su1">
للأسف فشلت فشل ذريع وبسبب الناس
</su>
<su id="bolt-arz-DF-175-182188-10963722_p8_su2">
اللى زهقت من المظاهرات ،، اهى المظاهرات هى اللى كانت بتجيب نتيجة فعلية ،، دلوقتى خلاص المجلس عرف يخربها
</su>
<su id="bolt-arz-DF-175-182188-10963722_p8_su3">
أزمات فى أزمات والاضرابات زادت ومفيش امان والطائرات الحربية الامريكية والاسرائلية نزلت مصر عادى جدا
</su>
<su id="bolt-arz-DF-175-182188-10963722_p8_su4">
البلد دى مش هتتغير غير لما الناس تتغير وتفوق
</su>
</post>
<post id="bolt-arz-DF-175-182188-10963722_p9">
<su id="bolt-arz-DF-175-182188-10963722_p9_su1">
يا قمر ما ينفعش المجلس يحرك الجيش علينا و يحرضه علينا
</su>
<su id="bolt-arz-DF-175-182188-10963722_p9_su2">
ده انا بادعى ان الموضوع يرسى فى الاخر على ثورة تانية و بس
</su>
<su id="bolt-arz-DF-175-182188-10963722_p9_su3">
ما يحصلش انقلاب فى الجيش على المجلس العسكرى
</su>
<su id="bolt-arz-DF-175-182188-10963722_p9_su4">
ساعتها الفلول هيولوعها اكتر
</su>
<su id="bolt-arz-DF-175-182188-10963722_p9_su5">
و مش هيمهم حاجة
</su>
<su id="bolt-arz-DF-175-182188-10963722_p9_su6">
ربنا يستر على بلدنا
</su>
<su id="bolt-arz-DF-175-182188-10963722_p9_su7">
و زى ما سترنا و حفظنا فى يناير
</su>
<su id="bolt-arz-DF-175-182188-10963722_p9_su8">
يحفظنا لحد ما نوصل لبر الامان
</su>
<su id="bolt-arz-DF-175-182188-10963722_p9_su9">
و لابد الدهر
</su>
<su id="bolt-arz-DF-175-182188-10963722_p9_su10">
باذن الله
</su>
</post>
</multipost>
