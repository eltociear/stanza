<multipost id="bolt-arz-DF-175-182187-598545" language="Arabic">
<post id="bolt-arz-DF-175-182187-598545_p1">
<su id="bolt-arz-DF-175-182187-598545_p1_su1">
 السلام عليكم ورحمة الله وبركاته
</su>
<su id="bolt-arz-DF-175-182187-598545_p1_su2">
 إزيكم يابنات
</su>
<su id="bolt-arz-DF-175-182187-598545_p1_su3">
 إن شاء الله تكونوا بخيرررر
</su>
<su id="bolt-arz-DF-175-182187-598545_p1_su4">
 عاوزه أقولكم إننا جربنا حكام كتيرررر ولكن البلد فى هبوط حااااااااااد ومش بتتقدم وعشان كده إحنا عاوزين رئيس يحكمنا بالشريعه الإسلاميه مش تكون مجرد ماده مكتوبه فى الدستور وخلاص لااااااااااااااااا لازم تتطبق وده مقياسى لإختيار رئيسنا الجاى بإذن الله
</su>
<su id="bolt-arz-DF-175-182187-598545_p1_su5">
  اللى هيطبق الشريعه فى كل المجالات هنتخبه بدون تردد
</su>
<su id="bolt-arz-DF-175-182187-598545_p1_su6">
 وطبعا كلنا عارفين قوة الدوله الإسلاميه قديماااا فى ظل التشريع الإسلامى وإن شاء الله هترجع تانى
</su>
<su id="bolt-arz-DF-175-182187-598545_p1_su7">
 ومحدش يقوللى إنى عاوزه إرهاب والكلام الفارغ ده لاااااااااااااااا أنا بتكلم على ديننا اللى كلنا عارفينه المبنى عالعدل والمساواه بين جميع أفراد الشعب
</su>
<su id="bolt-arz-DF-175-182187-598545_p1_su8">
 ياللا مين معايا فى رأى عشان نعرف نختاركويس لبلدنا
</su>
<su id="bolt-arz-DF-175-182187-598545_p1_su9">
 ومين تعرف مرشحين اتكلموا على تطبيق الشريعه عشان نكون فى الصوره لإن هما دووووووول اللى المفروض نفاضل بينهم
</su>
</post>
<post id="bolt-arz-DF-175-182187-598545_p3">
<su id="bolt-arz-DF-175-182187-598545_p3_su1">
 يحافظ على دين بلدي وهويتها الاسلامية لأننا لو خسرنا ده يبقى مش بعيد نخسر بعدها كل حاجة
</su>
<su id="bolt-arz-DF-175-182187-598545_p3_su2">
 يحافظ على حقوق كل المصريين بكل ديانتهم لأن اقصاء جزء من الامة يعني قنبلة موقوتة مزروعة وسطنا
</su>
<su id="bolt-arz-DF-175-182187-598545_p3_su3">
 خبراته العالية في السياسة لأن الطيب المتعلم صاحب المبادئ هيضيع ويضيع مصر لو افتقد خبرة التعامل مع ذئاب السياسة
</su>
</post>
<post id="bolt-arz-DF-175-182187-598545_p11">
<su id="bolt-arz-DF-175-182187-598545_p11_su1">
 ميييييييييييين من المترشحين هيطبق الشريعه ومييييييييين بيعمل مؤتمرات عشان يقنع الناس بكده
</su>
<su id="bolt-arz-DF-175-182187-598545_p11_su2">
 قولولنا ياجماعه عشان نختااااااااااااار
</su>
</post>
<post id="bolt-arz-DF-175-182187-598545_p12">
<su id="bolt-arz-DF-175-182187-598545_p12_su1">
 انا بصراحه بختار بعقلى
</su>
<su id="bolt-arz-DF-175-182187-598545_p12_su2">
 وانا ا\قبل كده عملت مواضيع لبرنامج كل واحد
</su>
<su id="bolt-arz-DF-175-182187-598545_p12_su3">
 لحد دلوقت عجبنى حمدين الصباح
</su>
<su id="bolt-arz-DF-175-182187-598545_p12_su4">
 البسطويسى حيخلى التعليم الفنى بس اللى مجانى
</su>
<su id="bolt-arz-DF-175-182187-598545_p12_su5">
 ايمن نور حيخصص اراضى الساحل الشمالى و الشرقى لكبار الاجانب
</su>
<su id="bolt-arz-DF-175-182187-598545_p12_su6">
 فالاتنين دول قولت عليهم لا
</su>
<su id="bolt-arz-DF-175-182187-598545_p12_su7">
 الصباحى برنامجه عجبنى قوى
</su>
<su id="bolt-arz-DF-175-182187-598545_p12_su8">
 حد اقصى و حد ادنى للاجور لازاله الفجوات الاجتماعيه
</su>
<su id="bolt-arz-DF-175-182187-598545_p12_su9">
 اعاده نظر فى بعض نقاط اتفاقيه كامب ديفيد
</su>
<su id="bolt-arz-DF-175-182187-598545_p12_su10">
 كلامه كتير مريح و تاريخه نضاليا حلو قوى و ياما اعتقل عشان الغلابه
</su>
</post>
<post id="bolt-arz-DF-175-182187-598545_p14">
<su id="bolt-arz-DF-175-182187-598545_p14_su1">
 بسوا بقه يا حبيبى اليه يجيب لنا كل واحد فى مصر شقة وعربية وحنطور نتفسح بيه فى بحرى هو ده اليه يستحق ننتخبه اى رايكم بقه
</su>
</post>
<post id="bolt-arz-DF-175-182187-598545_p16">
<su id="bolt-arz-DF-175-182187-598545_p16_su1">
 نفسى الاقى رئيس بيصلى ومراته محجبه لان اى مسلم مراته مش محجبه يبقى مش عارف يمشى بيته على شرع الله همشينا احنا بقى ازاى على شرع ربنا
</su>
<su id="bolt-arz-DF-175-182187-598545_p16_su2">
 اللهم ولى علينا من تحب وترضى وينصر كلمتك فى الارض و اى ديانه اخرى وقتها هتاخد حقها زى ما اوصانا الله ورسوله
</su>
</post>
</multipost>
