<?xml version="1.0" encoding="UTF-8"?>
<multipost id="bolt-arz-DF-175-182294-1506268" language="Arabic">
<post id="bolt-arz-DF-175-182294-1506268_p1">
<su id="bolt-arz-DF-175-182294-1506268_p1_su1">
التــــــــــــقـــــــــييم لو عجبكو يا بنويت
</su>
<su id="bolt-arz-DF-175-182294-1506268_p1_su2">
السلام عليكم ازيكم يا احلي فتوكات احب اعرض عليكم شوية افكار لمشاريع صغيرة بعون الله
</su>
<su id="bolt-arz-DF-175-182294-1506268_p1_su3">
كل واحدة تحب تعمل مشروع ومش معاها مبالغ كبيرة تستفيد من الموضوع دة
</su>
<su id="bolt-arz-DF-175-182294-1506268_p1_su4">
نبتدي بالمشاريع اللي عملتلكم ليها دراسة جدوي وهقولكو عن كل واحد بالتفصيل
</su>
<su id="bolt-arz-DF-175-182294-1506268_p1_su5">
وهتبقي بالصور وكمان بالميزانية والادوات
</su>
<su id="bolt-arz-DF-175-182294-1506268_p1_su6">
وان شاء الله الموضوع متجدد كل ما الاقي فكرة مشروع هعرضهالكو
</su>
<su id="bolt-arz-DF-175-182294-1506268_p1_su7">
نبيدأ اول مشروع ( مصنع عبايات ) :
</su>
<su id="bolt-arz-DF-175-182294-1506268_p1_su8">
مصنع لملابس (العبايات السوده )
</su>
<su id="bolt-arz-DF-175-182294-1506268_p1_su9">
انا لقيت ان تكلفه العبايه بتكون بسيطه جدا وسعر بيعها فى المحلات بيكون عالى
</su>
<su id="bolt-arz-DF-175-182294-1506268_p1_su10">
يعنى سعر البيع ضعف سعر الانتاج او اكتر كما ن
</su>
<su id="bolt-arz-DF-175-182294-1506268_p1_su11">
طبعا وبعد ما بحثت على النت على دراسه جدوى لمشروع لقيته محتاج راس مال كبير
</su>
<su id="bolt-arz-DF-175-182294-1506268_p1_su12">
اغلب دراسه الجدوى بتقول ان مصنع ملابس بيحتاج على الاقل 43الف لبدايه المشروع
</su>
<su id="bolt-arz-DF-175-182294-1506268_p1_su13">
وطبعا صعب يتوفر راس المال ده مع حد فينا
</su>
<su id="bolt-arz-DF-175-182294-1506268_p1_su14">
هيتم البحث عن مصنع ملابس جديد او (ممكن ترزى او خياطه )
</su>
<su id="bolt-arz-DF-175-182294-1506268_p1_su15">
ووتروحو تتفقو معاه على انكم تعطوة القماش ويقوم بتفصيله هيوافق على ذلك وهيكون الاتفاق على ان يقوم بقصه وتفصيله فقط
</su>
<su id="bolt-arz-DF-175-182294-1506268_p1_su16">
وهيكون عليكم القماش والتطريز
</su>
<su id="bolt-arz-DF-175-182294-1506268_p1_su17">
وهتقومو بالبحث عن مصانع تطريز الكترونى
</su>
<su id="bolt-arz-DF-175-182294-1506268_p1_su18">
وتتفقو معاها
</su>
<su id="bolt-arz-DF-175-182294-1506268_p1_su19">
وكذلك هتدورو كتير جدا فى السوق عن اسعار القماش لان الاسعار بتختلف من واحد لتانى بشكل كبير
</su>
<su id="bolt-arz-DF-175-182294-1506268_p1_su20">
لحد ما تلاقو افضل الاسعار ودة هيكون مثلا ( فشارع الازهر - حوش عيسي )
</su>
<su id="bolt-arz-DF-175-182294-1506268_p1_su21">
وبذلك هيكون معاكو قماش وتفصيل وتطريز ويمكن وضع التكت الخاص بك على العبايه التى من انتاجك
</su>
<su id="bolt-arz-DF-175-182294-1506268_p1_su22">
ودي دراسه الجدوى
</su>
<su id="bolt-arz-DF-175-182294-1506268_p1_su23">
توب قماش ب700 جنيه
</su>
<su id="bolt-arz-DF-175-182294-1506268_p1_su24">
ينتج منه 25 عبايه
</su>
<su id="bolt-arz-DF-175-182294-1506268_p1_su25">
وتطريزهم ب250 جنيه(بسعر 10 جنيه لقطعه) ويمكن اقل اوكتر حسب نوع التطريز واتفاقك مع صاحب محل التطريز
</su>
<su id="bolt-arz-DF-175-182294-1506268_p1_su26">
وتفصيلهم ب175 جنيه (بسعر 7جنيه لقطعه) حسب اتفاقك مع المصنع او الخياطه او الترزى
</su>
<su id="bolt-arz-DF-175-182294-1506268_p1_su27">
تكلفه المشروع 1125جنيه
</su>
<su id="bolt-arz-DF-175-182294-1506268_p1_su28">
يعنى العبايه هتكلفك 45 جنيه 50 او 55 طبعا باختلاف القماشه والتطريز
</su>
<su id="bolt-arz-DF-175-182294-1506268_p1_su29">
بتباع فى المحلات لايقل عن 120 جنيه, 250,300,400فيما فوق
</su>
<su id="bolt-arz-DF-175-182294-1506268_p1_su30">
يعنى مكسب العبايه لما تبعها فى محلك الخاص مش اقل طبعا من 75 جنيه
</su>
<su id="bolt-arz-DF-175-182294-1506268_p1_su31">
لكن طبعا بسعر الجمله تختلف
</su>
<su id="bolt-arz-DF-175-182294-1506268_p1_su32">
ومع بقي فتح محل صغير كدة عشان الناس تيجي تشترو من عندكم هتعملو شغل حلو اوي
</su>
<su id="bolt-arz-DF-175-182294-1506268_p1_su33">
ودي صور لعبايات سهل تنفيذها
</su>
<su id="bolt-arz-DF-175-182294-1506268_p1_su34">
ولو دورتو يا بنات هتلاقو تفاصيل سهلة اوي ممكن تاخدو التفصيلة اللي انتو عاوزينها وروحو وهتلاقو الشغل بعون الله كويس اوي
</su>
<su id="bolt-arz-DF-175-182294-1506268_p1_su35">
بالتوفيق
</su>
<su id="bolt-arz-DF-175-182294-1506268_p1_su36">
ودة اول مشروع
</su>
<su id="bolt-arz-DF-175-182294-1506268_p1_su37">
متردوووووووووووووووووووووووووووووووووش  استنو شويةلما اخلص
</su>
</post>
<post id="bolt-arz-DF-175-182294-1506268_p10">
<su id="bolt-arz-DF-175-182294-1506268_p10_su1">
سبحان الله كانك قراتي افكاري, انا بدات فعلا في المشروعين اللي قلتي عليهم الاول العبايات والكروشيه
</su>
<su id="bolt-arz-DF-175-182294-1506268_p10_su2">
فعلا فكرة كويسة بس لو في مكان ياخد الحاجة يسوقها
</su>
<su id="bolt-arz-DF-175-182294-1506268_p10_su3">
لو عندك افكار عن تسويق الحاجات يا ليت تقوليلنا لاني عندي كمية حاجات ومش عارفه ابيعهم
</su>
<su id="bolt-arz-DF-175-182294-1506268_p10_su4">
وجزاك الله خيرا
</su>
</post>
<post id="bolt-arz-DF-175-182294-1506268_p13">
<su id="bolt-arz-DF-175-182294-1506268_p13_su1">
بارك الله فيكي ومشرع الشمع ده عجبني اوي بس تفتكري ممكن اي وحدة تعمله وازاي هو مربح وازاي ممكن اوزعه بعد كده
</su>
</post>
<post id="bolt-arz-DF-175-182294-1506268_p17">
<su id="bolt-arz-DF-175-182294-1506268_p17_su1">
تحفة يا قمر احب الترتيب والنظام انا كده اويي جزاكي الله خير عن كل كلمه كتبتيها وان شاء الله يبقى موضوع مفيد وشامل وتم التقييم
</su>
</post>
<post id="bolt-arz-DF-175-182294-1506268_p39">
<su id="bolt-arz-DF-175-182294-1506268_p39_su1">
بالنسبة لمشروع العبايات
</su>
<su id="bolt-arz-DF-175-182294-1506268_p39_su2">
انتي بتوقلي توب القماش ب 900 ويعمل 25 عباية ممكن اعرف نوع القماش اسمة اية؟
</su>
<su id="bolt-arz-DF-175-182294-1506268_p39_su3">
وايه افضل انواع القماش للعبايات وسعرها حلو؟
</su>
<su id="bolt-arz-DF-175-182294-1506268_p39_su4">
اقتباس:
</su>
<su id="bolt-arz-DF-175-182294-1506268_p39_su5">
لو المتر بتاع الملاية بالجملة ب6 جنية يبقي مثلا علي 3متر للملاية يبقي 3 * 6 =18
</su>
<su id="bolt-arz-DF-175-182294-1506268_p39_su6">
ممكن اعرف اسم نوع القماش وهو بيبقي عليه رسومات كدة جاهز ولا اية
</su>
</post>
<post id="bolt-arz-DF-175-182294-1506268_p43">
<su id="bolt-arz-DF-175-182294-1506268_p43_su1">
انا ممكن اشتري قماش الملايات منين علشان انا بفكر في المشروع دهوايه الافضل القطن ولا البلستر و المخلط ايه اللي منتشر لكتر
</su>
<su id="bolt-arz-DF-175-182294-1506268_p43_su2">
وزاي ثمنه يكون 6 جنية ممكن يكون اغلى
</su>
</post>
<post id="bolt-arz-DF-175-182294-1506268_p44">
<su id="bolt-arz-DF-175-182294-1506268_p44_su1">
بس هو في ترزي يعمل العباياه ب 7 جنيه وكمان فين مصانع الظريز الالكتروني دي وشكرا علي مجهودك الرائع
</su>
</post>
<post id="bolt-arz-DF-175-182294-1506268_p48">
<su id="bolt-arz-DF-175-182294-1506268_p48_su1">
عجبنى مشروع الملايات ده ممكن ابتدى فيه بعد ما أولد ان شاء الله
</su>
<su id="bolt-arz-DF-175-182294-1506268_p48_su2">
و ألف على كام محل كده و ابيع لهم
</su>
<su id="bolt-arz-DF-175-182294-1506268_p48_su3">
و التقيييم ممتااااااااز
</su>
</post>
<post id="bolt-arz-DF-175-182294-1506268_p52">
<su id="bolt-arz-DF-175-182294-1506268_p52_su1">
ماشاء الله هتابعك لحد اخر مشروع
</su>
<su id="bolt-arz-DF-175-182294-1506268_p52_su2">
افكارك كويسة انا عندي شقه فاضيه في منطقة عين شمس وفيها بعض الاثاث كنت بأجرها
</su>
<su id="bolt-arz-DF-175-182294-1506268_p52_su3">
ونفسي اعمل فيها مشروع ممكن تقوليلي عاي فكرة اعملها احسن من التأجير
</su>
<su id="bolt-arz-DF-175-182294-1506268_p52_su4">
وليكي الف شكر وربنا يسهل لينا كلنا
</su>
</post>
<post id="bolt-arz-DF-175-182294-1506268_p65">
<su id="bolt-arz-DF-175-182294-1506268_p65_su1">
بجد افكارك روعة عجبتنى اوى فكرة الشمع والعبايات والعطور
</su>
<su id="bolt-arz-DF-175-182294-1506268_p65_su2">
والتقيم طبعا ممتاز بصراحة ربنا يكرمك علشان بتفيدى غيرك
</su>
</post>
<post id="bolt-arz-DF-175-182294-1506268_p67">
<su id="bolt-arz-DF-175-182294-1506268_p67_su1">
عجبتني جدا افكارك واكتر حاجه عجباني انك مش هتشتري الحاجه جاهزه وتبيعها لا ده في ناس هتشتغل فيها الخياطه والتطريز والمندوب يعني فيه ناس هتسترزق معاكي
</su>
</post>
<post id="bolt-arz-DF-175-182294-1506268_p70">
<su id="bolt-arz-DF-175-182294-1506268_p70_su1">
مممممم بصي هي لو فمنطقة تجارية يعني فيها محلات كتير قبل سوق الخخضار يبقي هينفع معاكي محل ملابس او ملايات ومفارش او شمع وعطول واكسسوارات او مكان لتجارة اللابات المستعملة
</su>
<su id="bolt-arz-DF-175-182294-1506268_p70_su2">
مفيش كتير عامل كدة وخصوصا لو المنطقة اللي انتي فيها مفيهاش حد عامل كدة هتعملي شغل جامد
</su>
<su id="bolt-arz-DF-175-182294-1506268_p70_su3">
وكمان لو اكسسوارات كمبيوتر مع طبعة وخدمات علمية اضمنلك فاليوم عالاقل 150 وبالكتير 300 فاليوم
</su>
<su id="bolt-arz-DF-175-182294-1506268_p70_su4">
يعني توصل من 5 الي 9000 مكسب فالشهر لو انتي شاطرة وتفهمي فالكمبيوتر..........
</su>
<su id="bolt-arz-DF-175-182294-1506268_p70_su5">
اما لو مش منطقة تجارية وقريبة من سوق الخضار يبقي ممكن اكياس بلاسيتيك بالجملة وسوق الخضار كلة هيجي يشتري منك
</su>
<su id="bolt-arz-DF-175-182294-1506268_p70_su6">
والله هتبقي تحفة او تعملي ماركت وتبيعي فية كل حاجة وخصوصا الفراخ والحاجات المجمدة
</su>
<su id="bolt-arz-DF-175-182294-1506268_p70_su7">
وعاوزة اقولك الناس بتحب السوبر ماركت اللي يدخلوة ويتفرجو فيه علي كل حاجة ويدخلو ميعرفوش يخرجو منة الا شارين حاجة
</su>
<su id="bolt-arz-DF-175-182294-1506268_p70_su8">
يعني هتبقي عاملة سوق صغير زي الواحة او المصرية عندنا معرفش فالقاهرة هيبقي اسمة اية
</su>
<su id="bolt-arz-DF-175-182294-1506268_p70_su9">
انا عن نفسي بفكر جديا في موضوع الملايات لكن لسة مبداتش بالتوفيق يا حبيتبي
</su>
<su id="bolt-arz-DF-175-182294-1506268_p70_su10">
ربنا يخليكي يا قمر يارب بس اكون فعلا افدتكم
</su>
<su id="bolt-arz-DF-175-182294-1506268_p70_su11">
عاوزة اقولك مشروع الشمع فعلا مربح بس اللي يعرف يسوقة كويس
</su>
<su id="bolt-arz-DF-175-182294-1506268_p70_su12">
وهي دي الفكرة انك تبقي متميزة وكمان هتبقي وفرتي لو حسبتيها انتي لو اشترتيها جملة هيبقي ليكي سعر ربح معين مش هتزيدي عنه لكن بالطريقة دي يبقي انتي وشطارتك
</su>
<su id="bolt-arz-DF-175-182294-1506268_p70_su13">
اهلا وسهلا بيكي يا حبيبتي يارب اكون افدتك
</su>
</post>
<post id="bolt-arz-DF-175-182294-1506268_p82">
<su id="bolt-arz-DF-175-182294-1506268_p82_su1">
شكر خاص لك ياحبيبة قلبى على تفكيرك الجميل ومجهودك الجبار
</su>
<su id="bolt-arz-DF-175-182294-1506268_p82_su2">
ولك تحية خاصة منى لك ولاهل المنيا كلهم اللى قضيت فيها اجمل 55يوم فى المدينة الجامعية وكلية التربية قسم التربية فنية
</su>
<su id="bolt-arz-DF-175-182294-1506268_p82_su3">
بارك الله فيك ياحبيبة قلبى
</su>
<su id="bolt-arz-DF-175-182294-1506268_p82_su4">
ولك اجمل تقييم بالطبع
</su>
</post>
<post id="bolt-arz-DF-175-182294-1506268_p94">
<su id="bolt-arz-DF-175-182294-1506268_p94_su1">
تسلم افكارك الجميلة دى والله برافو عليكى
</su>
<su id="bolt-arz-DF-175-182294-1506268_p94_su2">
انا عجبنى مشروع الكروشية جدا بس للاسف مشكلتى انى مش باعرف اسوق الحاجة بعد ما اعملها
</su>
<su id="bolt-arz-DF-175-182294-1506268_p94_su3">
ربنا يوفق الجميع للخير وييسر لك ولهم الحال والتقيم ممتاز جدا
</su>
</post>
<post id="bolt-arz-DF-175-182294-1506268_p115">
<su id="bolt-arz-DF-175-182294-1506268_p115_su1">
فعلا موضوع ممتاز
</su>
<su id="bolt-arz-DF-175-182294-1506268_p115_su2">
جزاك الله كل خير
</su>
<su id="bolt-arz-DF-175-182294-1506268_p115_su3">
فيه مشاريع كثيرة ب 1000 جنية
</su>
<su id="bolt-arz-DF-175-182294-1506268_p115_su4">
منها
</su>
<su id="bolt-arz-DF-175-182294-1506268_p115_su5">
مشروع تربية الارانب أو الدواجن او الحمام
</su>
<su id="bolt-arz-DF-175-182294-1506268_p115_su6">
انا اشتغلت في الارانب شويه وجابت لي أرباح معقولة جدا بس بعد ما ولدت مقدرتش اراعي الموضوع كويس فأضطريت اتخلص منها
</su>
<su id="bolt-arz-DF-175-182294-1506268_p115_su7">
مشروع تربية اسماك الزينة
</su>
<su id="bolt-arz-DF-175-182294-1506268_p115_su8">
والمشروع ده واحده زميلتي عملته وكل اللي محتاجاه حوض كبير وحوض صغير للزريعة
</su>
<su id="bolt-arz-DF-175-182294-1506268_p115_su9">
مشروع تربية طيور الزينة
</su>
<su id="bolt-arz-DF-175-182294-1506268_p115_su10">
وكل اللي انت محتاجاه اوضه او بلكونه كبيرة وكام قفص عصافير
</su>
<su id="bolt-arz-DF-175-182294-1506268_p115_su11">
حتى ان فيه محلات بتطلب كميات علشان التصدير
</su>
<su id="bolt-arz-DF-175-182294-1506268_p115_su12">
مشروع عيش الغراب
</su>
<su id="bolt-arz-DF-175-182294-1506268_p115_su13">
ومستلزمات المشروع ده مع الخبرة ممكن تجبيها من وزارة الزراعة
</su>
<su id="bolt-arz-DF-175-182294-1506268_p115_su14">
مشروع تصنيع الأغذية المحفوظة
</su>
<su id="bolt-arz-DF-175-182294-1506268_p115_su15">
وكل الللي انت بتعملية بتجيبي ماكينة تغليف وخضراوات الموسم وتجهزيها عندك بالبيت وتبعيها للسوبر ماركت
</su>
<su id="bolt-arz-DF-175-182294-1506268_p115_su16">
مشروع تصنيع الزي المدرسي
</su>
<su id="bolt-arz-DF-175-182294-1506268_p115_su17">
وكل اللي انت محتاجاه ماكينة خياطة وماكينة اوفر وكام تصميم وتوبين قماش
</su>
<su id="bolt-arz-DF-175-182294-1506268_p115_su18">
مشروع تنظيف واعداد الدواجن
</su>
<su id="bolt-arz-DF-175-182294-1506268_p115_su19">
محل للتنظيف وعامل او عاملة وماكينة نتف
</su>
<su id="bolt-arz-DF-175-182294-1506268_p115_su20">
مشروع عمل اسدالات الصلاة
</su>
<su id="bolt-arz-DF-175-182294-1506268_p115_su21">
وهذا قريب من مشروع العبايات لكن بخامات أقل
</su>
<su id="bolt-arz-DF-175-182294-1506268_p115_su22">
مشروع تصنيع الطرح والخمارات
</su>
<su id="bolt-arz-DF-175-182294-1506268_p115_su23">
مشروع عمل مفارش السفرة
</su>
<su id="bolt-arz-DF-175-182294-1506268_p115_su24">
وهذا قريب من صناعة الملاياتع لكن محتاجه خامات أعلى وأفكار أكثر
</su>
<su id="bolt-arz-DF-175-182294-1506268_p115_su25">
وهذا الموقع به 200 فكرة لعمل المشاريع الصغيرة
</su>
</post>
<post id="bolt-arz-DF-175-182294-1506268_p121">
<su id="bolt-arz-DF-175-182294-1506268_p121_su1">
موضوع تحفه مووووووت
</su>
<su id="bolt-arz-DF-175-182294-1506268_p121_su2">
وكنت لسه بكلم مع صحبتى jeje &amp;amp; temo اننا عيزين نعمل مشروع سوى لأننا غاويين مشاريع قوى
</su>
<su id="bolt-arz-DF-175-182294-1506268_p121_su3">
ومن فتره انا كنت قريت شويه عن صناعه الشمع لأنه مستهوينى قوى وبعشق الشموع
</su>
<su id="bolt-arz-DF-175-182294-1506268_p121_su4">
فكنت بسألك أنتى عملتيه اصلا قبل كدا ؟؟؟ ولو فيه مراكز او حد ممكن يعلمنا اكتر ؟؟ وارخص اماكن لشراء الخامات والاسطمبات والفورم
</su>
<su id="bolt-arz-DF-175-182294-1506268_p121_su5">
يا ريت تبعتيلى رقم موبايل وايميلك ع الخاص.
</su>
</post>
<post id="bolt-arz-DF-175-182294-1506268_p128">
<su id="bolt-arz-DF-175-182294-1506268_p128_su1">
تم التقيييييييييم ياقمر فعلا موضوع اكتر من رائع دى كلمة قليلة فى حقك لأن انتى انسانة جميلة بجد لأنك بتساعدى ناس كتير بأفكارك المرتبة والجميلة وسهلة فى نفس الوقت ومكسبها حلو ورأس مالها اى حد يقدر عليه
</su>
<su id="bolt-arz-DF-175-182294-1506268_p128_su2">
ويارب يفتحها عليكى ويوسع فى رزقك ويحقق ليكى كل اللى انتى تتمنيه
</su>
</post>
<post id="bolt-arz-DF-175-182294-1506268_p136">
<su id="bolt-arz-DF-175-182294-1506268_p136_su1">
انا عاجبني مشروع الملاياااااااات جداااااااااااااااااااااااااااااا
</su>
<su id="bolt-arz-DF-175-182294-1506268_p136_su2">
وان شاء الله ناويه ابدا فيه باذن الله وكمان عندي مكنة خياطه
</su>
<su id="bolt-arz-DF-175-182294-1506268_p136_su3">
وهحاول اسال على القماش وربنا يوفقنا ياااااااااااارب
</su>
<su id="bolt-arz-DF-175-182294-1506268_p136_su4">
وبجد الف شكر ليكي ربنا ياااااااااااارب يرزقك من حيث لا تحتسبي
</su>
</post>
<post id="bolt-arz-DF-175-182294-1506268_p155">
<su id="bolt-arz-DF-175-182294-1506268_p155_su1">
انا باذن الله هبدا فى موضوع الملايات بس مش عرفة سهل الاقى المندوب ولا دا حاجة صعبة
</su>
<su id="bolt-arz-DF-175-182294-1506268_p155_su2">
وكمان انا من المنصورة تفتكرى السعر مش هيختلف عن القاهرة ولا اسافر اجيب من القاهرة وجزاكى الله خيراااااااااااااااااا والتقييم للمشروع طبعا فوق الممتاز
</su>
</post>
<post id="bolt-arz-DF-175-182294-1506268_p157">
<su id="bolt-arz-DF-175-182294-1506268_p157_su1">
عجبتنى اول فكره عشان انا عندى مصنع عبايه بس صغيور على ادى
</su>
<su id="bolt-arz-DF-175-182294-1506268_p157_su2">
بس ياريت الموضع سهل كده ربنا ما يوريكى التسويق وبهدلته السوق اليومين دول مقرف اوى
</su>
<su id="bolt-arz-DF-175-182294-1506268_p157_su3">
بس بصراحه من سنتين كنت شغاله كويس اوى اوى موضوعك مميز وحلو اوى
</su>
</post>
<post id="bolt-arz-DF-175-182294-1506268_p162">
<su id="bolt-arz-DF-175-182294-1506268_p162_su1">
افكار فظيعه جدا وغايه فى الجمال بس عايزين نناقش اهم حاجه فكره التسويق ازاى
</su>
<su id="bolt-arz-DF-175-182294-1506268_p162_su2">
مشروع الملايات عملتوا قبل كده بس كانت بتتكلف كتير وكانت بتطلع زى اللى المحلات فى السعر ويمكن اغلى ومع ذلك اكنت ناجه بس اللى وقفنا التسويق
</su>
</post>
<post id="bolt-arz-DF-175-182294-1506268_p174">
<su id="bolt-arz-DF-175-182294-1506268_p174_su1">
انا عجبني جدا مشروع الملايات بس اجيب من فين القماش الحلو والترزي اللي يفصل قصات حلوة
</su>
<su id="bolt-arz-DF-175-182294-1506268_p174_su2">
انا بفصل ملايات بكرانيش وفستونات وسادة لو حابة تجيبيلى القماش وانا افصلهولك وانتى تسوقى لانى ماليش فى التسويق خالص
</su>
<su id="bolt-arz-DF-175-182294-1506268_p174_su3">
انا بجيب متر الملايات المخلط ب10 من الوكالة والقطن الخالص بيبتدى من 15 وطبعا لو جبتى توب اكيد هيبقى اقل وبحطله ستان او كلفة مستنية ردك ع الخاص
</su>
</post>
<post id="bolt-arz-DF-175-182294-1506268_p188">
<su id="bolt-arz-DF-175-182294-1506268_p188_su1">
شكرا ياروزى على افكارك الرائعه انا كان نفسى اعمل مشروع الشمع دة من زمان
</su>
<su id="bolt-arz-DF-175-182294-1506268_p188_su2">
ومشروع الملايات ده برده هايل وانا جربت تركيب العطور بس مكملتش فيه
</su>
<su id="bolt-arz-DF-175-182294-1506268_p188_su3">
والعبايات اختى ان شاء الله تعمله لانها شاطره اوى فى الاشغال اليدويه والتطريز والتريكو ربنا يوفقط ويرزقك من حيث لا تحتسبين
</su>
</post>
<post id="bolt-arz-DF-175-182294-1506268_p204">
<su id="bolt-arz-DF-175-182294-1506268_p204_su1">
منهم لله الصينين
</su>
<su id="bolt-arz-DF-175-182294-1506268_p204_su2">
فى المترو الشمع الملون بيتباع الواحدة ب2ونص
</su>
<su id="bolt-arz-DF-175-182294-1506268_p204_su3">
وشكله رائع وبروائح مختلفة وحجمه كبير
</su>
<su id="bolt-arz-DF-175-182294-1506268_p204_su4">
فصعب اعمل مشروع الشمع ده وابيع الواحدة ب15 جنيه الاقبال عليه هيبقى ضعيف
</su>
<su id="bolt-arz-DF-175-182294-1506268_p204_su5">
فى انتظار مشاريع جديدة
</su>
</post>
<post id="bolt-arz-DF-175-182294-1506268_p209">
<su id="bolt-arz-DF-175-182294-1506268_p209_su1">
الله يكرمك تعبت من القراءه من اول لاخر صفحه
</su>
<su id="bolt-arz-DF-175-182294-1506268_p209_su2">
جزاك الله الفردوس الاعلى انا من اسيوط جيران يعنى وعملت مشروع الملايات لكن التسويق توقف المشروع لان الجاهز ارخص
</su>
<su id="bolt-arz-DF-175-182294-1506268_p209_su3">
وعلى فكره المتر ب 850 جمله او 10 ونص جمله وكمان عليه بلستر
</su>
</post>
<post id="bolt-arz-DF-175-182294-1506268_p212">
<su id="bolt-arz-DF-175-182294-1506268_p212_su1">
ربنا يكرمك افكارك روعة وانا ان شاء الله عندى شقة دور ارضى مسكناها ان شاء الله بدل ما اسكتها هعملها مشروع دواجن وربنا ييسر
</su>
<su id="bolt-arz-DF-175-182294-1506268_p212_su2">
وناوية اعمل موضوع الملايات دة ممكن اسوقة بسهولة ان شاء الله بس هشوف الى هيخيط وربنا يسهل
</su>
<su id="bolt-arz-DF-175-182294-1506268_p212_su3">
متشكرة ياغالية ربنا يبارك فيكى
</su>
</post>
<post id="bolt-arz-DF-175-182294-1506268_p227">
<su id="bolt-arz-DF-175-182294-1506268_p227_su1">
طب يا جماعه لو في حد عايز يعمل مشروع العبايات او الملايات بس يكون ليه في الخياطه ممكن تقول ونشارك بعض ونتحمل التكلفه سوا ونسوق سوا بردو
</su>
</post>
<post id="bolt-arz-DF-175-182294-1506268_p228">
<su id="bolt-arz-DF-175-182294-1506268_p228_su1">
هل يوجد أحد........
</su>
<su id="bolt-arz-DF-175-182294-1506268_p228_su2">
حد يرد عليه يا نااااس !!! ،
</su>
<su id="bolt-arz-DF-175-182294-1506268_p228_su3">
حد يحب يشارك في اي مشروع انا موجوده ومستعده نتكلم ونتبادل الاراء والافكار ولوطلعنا ساكنين قريب من بعض نشجع بعض ونشتغل سوا بأذن الله ،
</su>
</post>
<post id="bolt-arz-DF-175-182294-1506268_p229">
<su id="bolt-arz-DF-175-182294-1506268_p229_su1">
انا عاوزه اعمل مشروع الملايات
</su>
<su id="bolt-arz-DF-175-182294-1506268_p229_su2">
وكنت عاوزه اعرف الاسعار بتاع القماش يعنى فى حدود كام
</su>
<su id="bolt-arz-DF-175-182294-1506268_p229_su3">
وانا ممكن قدر اجيبه من شارع الازهر
</su>
</post>
<post id="bolt-arz-DF-175-182294-1506268_p230">
<su id="bolt-arz-DF-175-182294-1506268_p230_su1">
بجد موضوع اكتر من رائع
</su>
<su id="bolt-arz-DF-175-182294-1506268_p230_su2">
وربنا يكرمك فى مشروعك الى هتعكليه
</su>
<su id="bolt-arz-DF-175-182294-1506268_p230_su3">
او عملتيه ممكن تقوليلى التفاصيل الى عملتيها
</su>
<su id="bolt-arz-DF-175-182294-1506268_p230_su4">
والاسعار والتكلفه
</su>
<su id="bolt-arz-DF-175-182294-1506268_p230_su5">
وجزاكى الله كل خير
</su>
</post>
<post id="bolt-arz-DF-175-182294-1506268_p235">
<su id="bolt-arz-DF-175-182294-1506268_p235_su1">
موضوع رائع جزاكى الله كل الخير والتقييم ممتاز
</su>
<su id="bolt-arz-DF-175-182294-1506268_p235_su2">
ولو تقدرى تقوليلى دراسة جدوى لبيوتى سنتر يتكلف كام بس ميكنش عادى يكون استايل معقول وشيك ومميز
</su>
<su id="bolt-arz-DF-175-182294-1506268_p235_su3">
اصلى نفسى اعمل المشروع ده قوى ان شاء الله فى خلال كام سنة
</su>
</post>
</multipost>
