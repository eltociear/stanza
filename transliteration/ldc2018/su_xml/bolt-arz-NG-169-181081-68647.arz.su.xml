<multipost id="bolt-arz-NG-169-181081-68647" language="Arabic">
<post id="headline">
<su id="headline_su1"> مش هي دي مصر..اذن ورينا ايه هي مصر</su>
</post>
<post id="bolt-arz-NG-169-181081-68647_p1">
<su id="bolt-arz-NG-169-181081-68647_p1_su1"> "ابتسامة مصر متتنسيش"</su>
<su id="bolt-arz-NG-169-181081-68647_p1_su2"> هذا هو رأي وزارة السياحة في مصر...</su>
<su id="bolt-arz-NG-169-181081-68647_p1_su3"> شوية مية بحر صافية، على كام بكيني، على رقاصة وبترقص "على رأي الفنان عادل إمام في شاهد ماشافش حاجة"، على واحدة نايمة على الشزلونج تحت الشمس، على واحد راكب حصان قدام الهرم وبيبص للكاميرا ومبسوط قوي إن الناس بتتفرج عليه!</su>
<su id="bolt-arz-NG-169-181081-68647_p1_su4"> آه صحيح.. إنت ماشفتش الإعلان ده اللي وزارة السياحة ووزارة الإعلام صوروه وأذاعوه في كل القنوات العربية تقريبا!</su>
<su id="bolt-arz-NG-169-181081-68647_p1_su5"> ماشفتوش؟!</su>
<su id="bolt-arz-NG-169-181081-68647_p1_su6"> يبقى إنت أكيد أكيد مش في مصر!</su>
<su id="bolt-arz-NG-169-181081-68647_p1_su7"> عموما دي كانت الصور اللي لقطتها كاميرا وزارة السياحة والإعلام لمصر..</su>
<su id="bolt-arz-NG-169-181081-68647_p1_su8"> والصور دي استفزت ناس منهم مجموعة شباب على الإنترنت زيي وزيك عملوا موقع وسموه "مصر مش كده!"</su>
<su id="bolt-arz-NG-169-181081-68647_p1_su9"> [عزيزي الزائر يتوجب عليك التسجيل للمشاهدة الرابط للتسجيل اضغط هنا ]</su>
<su id="bolt-arz-NG-169-181081-68647_p1_su10"> وهدفهم إنهم في الموقع يكتبوا عن مصر اللي هم شايفينها مش اللي الإعلان شايفه..</su>
<su id="bolt-arz-NG-169-181081-68647_p1_su11"> وجهة نظر</su>
<su id="bolt-arz-NG-169-181081-68647_p1_su12"> طيب ايه رأيكو مدام دي مش مصر نوريهم احنا ايه هي مصر؟؟!!!</su>
<su id="bolt-arz-NG-169-181081-68647_p1_su13"> اخواننا مثلا من فلسطين ولا الخليج ولا لبنان ولا اي بلد عربي يعرفو اي هي مصر</su>
<su id="bolt-arz-NG-169-181081-68647_p1_su14"> نكلمهم عن طية اهل مصر..والأناكن الحلوة في مصر..ونوريهم صور كمان...</su>
<su id="bolt-arz-NG-169-181081-68647_p1_su15"> انا عارف انكو خدتو عني فكرة مش حلوة عشان انا كتبت موضوع موظف مصري..بس انا برضه بجيب الحلو والوحش..يبقى موضوعنا ده دعاية عن مصر...</su>
<su id="bolt-arz-NG-169-181081-68647_p1_su16"> وابدأ انا..ببرادة فرعون مصر في الأسكواش وفخر العرب اللى ضربه العدو عشان يوقف مجدنا وخلاه"فنان"..</su>
<su id="bolt-arz-NG-169-181081-68647_p1_su17"> تفاعل ياخواننا</su>
</post>
<post id="bolt-arz-NG-169-181081-68647_p2">
<su id="bolt-arz-NG-169-181081-68647_p2_su1"> مصــــــــر</su>
<su id="bolt-arz-NG-169-181081-68647_p2_su2"> اعلامها جعل الكثير من لا يعرفها يفهمها غلط</su>
<su id="bolt-arz-NG-169-181081-68647_p2_su3"> مصر في عيوني صوت الاذان والناس الطيبيين في كل مكان</su>
<su id="bolt-arz-NG-169-181081-68647_p2_su4"> مصر بناتها مش هما اللي بيجوا ع الشاشات لكن هما المحصنات</su>
<su id="bolt-arz-NG-169-181081-68647_p2_su5"> مصر دي ام الدنيا مهما قالوا عليها ومهما حاولوا يغرو شيابها ويضحكوا عليهم بالمدنية والثقيف الجاهل</su>
<su id="bolt-arz-NG-169-181081-68647_p2_su6"> شهامة ولاد البلد متلاقيهاش الا في حواري مصر عاوز تعرف مصر وجمالها انزل في مدنها البسيطة وشوف كرم ناسها ومحبتهم</su>
<su id="bolt-arz-NG-169-181081-68647_p2_su7">  ومتقلش في وحش وتاخده قاعده عامة لكن اعرف ان دول شواذ</su>
<su id="bolt-arz-NG-169-181081-68647_p2_su8"> مصر في عنيا احسن بلد في الدنيا ومهما حصلي فيها او شفت منها هتفضل في عنيا احسن بلد في الدنيا</su>
<su id="bolt-arz-NG-169-181081-68647_p2_su9"> (( اوصيكم خيرا باهل مصر ))</su>
<su id="bolt-arz-NG-169-181081-68647_p2_su10"> وجندها خير الاجناد علي الارض</su>
</post>
<post id="bolt-arz-NG-169-181081-68647_p4">
<su id="bolt-arz-NG-169-181081-68647_p4_su1"> فعلا مش هى دى مصر</su>
<su id="bolt-arz-NG-169-181081-68647_p4_su2"> مصر الى فى مخيلتى</su>
<su id="bolt-arz-NG-169-181081-68647_p4_su3"> بلد العلماء بلد الشهداء</su>
<su id="bolt-arz-NG-169-181081-68647_p4_su4"> بلد الفقراء</su>
<su id="bolt-arz-NG-169-181081-68647_p4_su5"> بلد الحرامية الى زى الى بالى بالكم</su>
<su id="bolt-arz-NG-169-181081-68647_p4_su6"> مش عارف بس مش هى مصر دينا ولا مصر فيفى</su>
<su id="bolt-arz-NG-169-181081-68647_p4_su7"> مش هى دى مصر الى بنحلم بيها مصر الى بنحلم بيها</su>
<su id="bolt-arz-NG-169-181081-68647_p4_su8"> خالية من كل هذا</su>
<su id="bolt-arz-NG-169-181081-68647_p4_su9"> فلنحلم سويا ربما يكون اكتمال الحلم بداية تحقيق له</su>
<su id="bolt-arz-NG-169-181081-68647_p4_su10"> وسيبونى احلم حلم سريع قبل ما اصحى على الواقع المر</su>
</post>
</multipost>
