<multipost id="bolt-arz-DF-175-182187-574909" language="Arabic">
<post id="bolt-arz-DF-175-182187-574909_p1">
<su id="bolt-arz-DF-175-182187-574909_p1_su1">
 السلام عليكم ورحمه الله وبركاته
</su>
<su id="bolt-arz-DF-175-182187-574909_p1_su2">
 طبعااااا مع اعتراضي الشديد ع اللى مكتوب بس عايزة اعرف مدى صحته لبعدى عن الاحداث الفتره اللى فاتت
</su>
<su id="bolt-arz-DF-175-182187-574909_p1_su3">
 تدوال على الفيس بوك هذا الكلام الناشطه نواره نجم اللى حسيت انها نزلت من نظرى بكلامها دى وبتقول
</su>
<su id="bolt-arz-DF-175-182187-574909_p1_su4">
 رسالة لـ محمد حسان :
</su>
<su id="bolt-arz-DF-175-182187-574909_p1_su5">
 وحيث كده… فانا دايما باحط الاجمد في دماغي وانطح فيه…بياعة... الفجل اشرف من حسان على الاقل بتاكل بالحلال… حد له شوق في حاجة?
</su>
<su id="bolt-arz-DF-175-182187-574909_p1_su6">
 بياعة الفجل ما بتطلعش على الفضائيات تقول: وماله لما اشتغل مع امن الدولة مصلحة الدين من مصلحة امن الدولة والعكس صحيح
</su>
<su id="bolt-arz-DF-175-182187-574909_p1_su7">
 بياعة الفجل ما بتاخدش 40 الف دولار في الشهر وتقف على المنبر تشتم في العمال الغلابة المرفودين وتقولهم بتعملوا فوضى عشان بيطالبوا بحقهم
</su>
<su id="bolt-arz-DF-175-182187-574909_p1_su8">
 بياعة الفجل ما طلعتش يوم 1 فبراير تعيط وتقول روحوا وادوا فرصة للرئيس ولا حرمت الخروج عن الحاكم الظالم
</su>
<su id="bolt-arz-DF-175-182187-574909_p1_su9">
 بياعة الفجل ما شهدتش زور قدام الملايين وافترت على الناس في ماسبيرو وادعت انهم بيضربوا الجيش وهم مقتولين من ضهرهم
</su>
<su id="bolt-arz-DF-175-182187-574909_p1_su10">
 بياعة الفجل ما عندهاش عربية هامر وقصر في المنصورية وبتطالب الفقرا يصرفوا على العسكر اللي بيقتلنا
</su>
<su id="bolt-arz-DF-175-182187-574909_p1_su11">
 بياعة الفجل ما وقفتش على جبل عرفات تقول من خان المجلس العسكري فقد خان الله والرسول
</su>
<su id="bolt-arz-DF-175-182187-574909_p1_su12">
 بياعة الفجل ما قالتش على خيرة شباب مصر في محمد محمود وهم بيتقتلوا انهم بلطجيه لما كانت حتطلع العيال من دينها
</su>
<su id="bolt-arz-DF-175-182187-574909_p1_su13">
 بياعة الفجل ما راحتش تؤم صفوت الشريف وفتحي سرور وزكريا عزمي في صلاة الميت على السلاب وهي عمرها ما صلت شهيد واحد لحد النهارده
</su>
<su id="bolt-arz-DF-175-182187-574909_p1_su14">
 بياعة الفجل ما كانتش جايه حافيه من المنصورة وفجأة بقى عندها قصر وعربيات كل واحدة فيهم بمليون جنيه
</su>
<su id="bolt-arz-DF-175-182187-574909_p1_su15">
 بياعة الفجل مالهاش التراس يدافعوا عنها بالخوض في الاعراض وسرقة اكاونتات الناس والافترا عليهم وتلفيق تهم باطلة لهم 
</su>
<su id="bolt-arz-DF-175-182187-574909_p1_su16">
 بياعة الفجل ست محترمة وبتشتغل شغلانة محترمة وما بتلحسش الجزم عشان تربي كرشهابياعة الفجل بتخاف من ربنا بجد مش بتتاجر باسمه عشان تلم فلوس وتساند الظالم ايا كان
</su>
<su id="bolt-arz-DF-175-182187-574909_p1_su17">
 احنا اسفين يا بياعة الفجل
</su>
<su id="bolt-arz-DF-175-182187-574909_p1_su18">
 انما ترزقون وتنصرون بضعفائكم… مش بكروش مشايخكم
</su>
<su id="bolt-arz-DF-175-182187-574909_p1_su19">
 اريد معنى لهذا الكلام هل حدث بالفعل ع نقدر نرد ع اللى زيها اوبنشروا كلمها بعدم معرفه الحقيقه
</su>
<su id="bolt-arz-DF-175-182187-574909_p1_su20">
 صعبان عليا اوووى ان مبقاش فى احترام لاى حد بحجه الديمقراطيه والحريه كان نفسي الجيل اللى بهر العالم يقدر قيمه اللى عمله لكن للاسف التطاول بقى من غير حدود
</su>
</post>
<post id="bolt-arz-DF-175-182187-574909_p2">
<su id="bolt-arz-DF-175-182187-574909_p2_su1">
 حسيتى انها نزلت من نظرك يا حبيبتى نوارة لا طلعت ولا نزلت ولا وقفت حتى فى النص نوارة احنا مهمشينها وياريت متنقليش شتيمتها هنا عشان منعملهاش قيمة 
</su>
</post>
<post id="bolt-arz-DF-175-182187-574909_p3">
<su id="bolt-arz-DF-175-182187-574909_p3_su1">
 انا مش قصدى انقل اكتر ما قصدى نرد ولو بالغيب اعتبار شيخنا وان كان فيه كلام صحيح من كلامها اكيد كان حد متابع يقول لنا ع الحقيقه ع ارد ع ما ليها قيمه دى
</su>
</post>
<post id="bolt-arz-DF-175-182187-574909_p5">
<su id="bolt-arz-DF-175-182187-574909_p5_su1">
 تؤتؤتؤتؤ دلوقتى تتحظرى
</su>
<su id="bolt-arz-DF-175-182187-574909_p5_su2">
 عارفه ليه علشان شتمتى واحده زى دى
</su>
<su id="bolt-arz-DF-175-182187-574909_p5_su3">
 اه والله معظم المواضيع اللى يتشتم فىى الجيش شغاله
</su>
<su id="bolt-arz-DF-175-182187-574909_p5_su4">
 انما اللى يشتم فى نواره وامثالها من 6 ابريل يتحظر
</su>
</post>
<post id="bolt-arz-DF-175-182187-574909_p7">
<su id="bolt-arz-DF-175-182187-574909_p7_su1">
 كلام الانسانه دى ميستحقش الرد عليه واصلا محدش بيبلعها
</su>
</post>
<post id="bolt-arz-DF-175-182187-574909_p8">
<su id="bolt-arz-DF-175-182187-574909_p8_su1">
 اللي بتقوله بيدل علي انها اكبر جاهلة في مصر
</su>
<su id="bolt-arz-DF-175-182187-574909_p8_su2">
 والله ينتقم من كل واحد يظلم الشيخ محمد حسان
</su>
<su id="bolt-arz-DF-175-182187-574909_p8_su3">
 هي عايزة واحد زي تامر حسني يدافع عن بتوع محمد محمود مثلا
</su>
</post>
<post id="bolt-arz-DF-175-182187-574909_p9">
<su id="bolt-arz-DF-175-182187-574909_p9_su1">
 نوارة المنورة ملهاش قيمة هية مسدقت لقيت موضوع وقالت لم ارغى فية شوية طيب محدش اكلم لية عن شيخنا قبل المبادرة
</su>
</post>
<post id="bolt-arz-DF-175-182187-574909_p10">
<su id="bolt-arz-DF-175-182187-574909_p10_su1">
 انا مع راى انك متنشريش رايها علشان ميتعملهاش قيمه بس نفسى اقول ان ديه قله ادب وعدم ربايه لان المحترم حتى لو معترض يحترم السن والمكانه لكن كل اناء ينضح بما فيه
</su>
</post>
<post id="bolt-arz-DF-175-182187-574909_p11">
<su id="bolt-arz-DF-175-182187-574909_p11_su1">
 صح بلاش نعمل للسفيه اي قيمه او اهتمام والا نبقي بنعلي من شانه اللي هو اصلا غير موجود وشيخنا فوق الاقاويل وهذا ما نعرفه عنه
</su>
</post>
<post id="bolt-arz-DF-175-182187-574909_p12">
<su id="bolt-arz-DF-175-182187-574909_p12_su1">
 والله انا كمان قولت لجوزى كده اشمعنى الكلام دى دلوقتى لما عمل المبادره
</su>
</post>
<post id="bolt-arz-DF-175-182187-574909_p16">
<su id="bolt-arz-DF-175-182187-574909_p16_su1">
 البنت دى كدابة --- لان ببساطة الشيخ حسان من السويس مش من المنصورة وما كانش حافى ولا حاجة كان موظف فى شركة بترول
</su>
<su id="bolt-arz-DF-175-182187-574909_p16_su2">
 ونشرك لكلامها غلط اساسا
</su>
</post>
<post id="bolt-arz-DF-175-182187-574909_p17">
<su id="bolt-arz-DF-175-182187-574909_p17_su1">
 اول مرة اسمع الكلام دة بس على فكرة فى ناس بيقولو ان نوارة مش كويسة و كفاية ان ابوها مرة طلع على التلفزيون و قال انه حشاش و لا يصلى و لا يصوم - على مااعتقد لو واحدة ابوها بالاخلاق دى اكيد التربية غلط - 
</su>
<su id="bolt-arz-DF-175-182187-574909_p17_su2">
 و الشيخ حسان شيخ محترم جدا و بيعمل خير كتير وربنا يهدى اكتبو فى youtube نوارة نجم هتشوفوا و هى بتبوس ايد القس و بتشتم فى ناس كتير ربنا الهادى
</su>
</post>
</multipost>
