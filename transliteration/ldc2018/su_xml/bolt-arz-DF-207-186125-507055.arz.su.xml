<?xml version="1.0" encoding="UTF-8"?>
<multipost id="bolt-arz-DF-207-186125-507055" language="Arabic">
<post id="bolt-arz-DF-207-186125-507055_p4">
<su id="bolt-arz-DF-207-186125-507055_p4_su1">
يا جماعة منع الصحفيين دة شئ طبيعي في أي بلد في حالة زي دي
</su>
<su id="bolt-arz-DF-207-186125-507055_p4_su2">
لأنه دي فضيحة وتغطيتها هتبقى فضيحة أكبر
</su>
<su id="bolt-arz-DF-207-186125-507055_p4_su3">
أي حكومة مكانهم كانت هتمنع التغطية برضه وخاصة انه الحريق غير متعمد
</su>
<su id="bolt-arz-DF-207-186125-507055_p4_su4">
يعني الغلطة غلطة حكومة نتيجة الاهمال
</su>
<su id="bolt-arz-DF-207-186125-507055_p4_su5">
فنتيجة كدة هما منعوا الناس
</su>
<su id="bolt-arz-DF-207-186125-507055_p4_su6">
على فكرة الحريق مش هيتطفي
</su>
<su id="bolt-arz-DF-207-186125-507055_p4_su7">
وهياكل المبنى كله
</su>
<su id="bolt-arz-DF-207-186125-507055_p4_su8">
الدور الثالث سقفه وقع
</su>
<su id="bolt-arz-DF-207-186125-507055_p4_su9">
ومجلس الشعب كمان ولع أهو
</su>
<su id="bolt-arz-DF-207-186125-507055_p4_su10">
يبقى مش هتطفي الا لما تجيبوا الأرض
</su>
<su id="bolt-arz-DF-207-186125-507055_p4_su11">
و للأسف هما بيحاولوا يطفوه بالميااااااااااااااه ودة مش هينفع
</su>
<su id="bolt-arz-DF-207-186125-507055_p4_su12">
كدة هيفضل مولع
</su>
</post>
<post id="bolt-arz-DF-207-186125-507055_p8">
<su id="bolt-arz-DF-207-186125-507055_p8_su1">
يا ترى يا جماعة حد عرف ايه هو سبب الحريقة
</su>
<su id="bolt-arz-DF-207-186125-507055_p8_su2">
على العموم الحكومة هتقول حاجة من ال3 دول
</su>
<su id="bolt-arz-DF-207-186125-507055_p8_su3">
1_ ماس كهربائى و هو الارجح _طبعا بسبب الاهمال _
</su>
<su id="bolt-arz-DF-207-186125-507055_p8_su4">
2_ عقب سجارة _ ما هو برضو قضاه و قدر_
</su>
<su id="bolt-arz-DF-207-186125-507055_p8_su5">
3_ فعل فاعل و يظل الفاعل مجهول _ كالعادة _
</su>
<su id="bolt-arz-DF-207-186125-507055_p8_su6">
ربنا يستر و ما يكنش فى اصابات خطيرة او متوفين
</su>
</post>
<post id="bolt-arz-DF-207-186125-507055_p9">
<su id="bolt-arz-DF-207-186125-507055_p9_su1">
مفيش اصابات كلها حالات اختناق و بيقولوا حالتهم مش وحشة
</su>
<su id="bolt-arz-DF-207-186125-507055_p9_su2">
بس عيب أوي اللي بيحصل دة
</su>
<su id="bolt-arz-DF-207-186125-507055_p9_su3">
دي مصيبة بكل المقاييس
</su>
<su id="bolt-arz-DF-207-186125-507055_p9_su4">
دي مباني عمرها مئة سنة وأكثر
</su>
<su id="bolt-arz-DF-207-186125-507055_p9_su5">
ازاي ما تبقاش متأمنة ؟
</su>
</post>
<post id="bolt-arz-DF-207-186125-507055_p19">
<su id="bolt-arz-DF-207-186125-507055_p19_su1">
مع احترامى لحضرتك
</su>
<su id="bolt-arz-DF-207-186125-507055_p19_su2">
اختلف معاكى تماما
</su>
<su id="bolt-arz-DF-207-186125-507055_p19_su3">
دى فضيحه فعلا ولكن لاجهزه الفساد اللى فى الدوله ده لو حصل فى بلد محترمه كان طار فيها رقاب
</su>
<su id="bolt-arz-DF-207-186125-507055_p19_su4">
شاطرين بس يجيبوا عربيات المطافى يرشوا بيها المتظاهرين
</su>
<su id="bolt-arz-DF-207-186125-507055_p19_su5">
الصحفى من حقه يغطى الحدث
</su>
<su id="bolt-arz-DF-207-186125-507055_p19_su6">
ولو دى فضيحه يبقى تضاف لقائمه فضائح النظام ده اللتى لا تنتهى مش للبلد دى
</su>
<su id="bolt-arz-DF-207-186125-507055_p19_su7">
تلاقيه ولع مش قدر يستحمل كم الفساد وترزيه القوانين اللى فييه
</su>
<su id="bolt-arz-DF-207-186125-507055_p19_su8">
زهق منهم اكيد
</su>
</post>
<post id="bolt-arz-DF-207-186125-507055_p31">
<su id="bolt-arz-DF-207-186125-507055_p31_su1">
يا جماعة بتكلم جد
</su>
<su id="bolt-arz-DF-207-186125-507055_p31_su2">
هى جلسات المجلس هتنعقد فين بعد كدة ؟
</su>
<su id="bolt-arz-DF-207-186125-507055_p31_su3">
مش معقولة باخروها ولا ياجلوها ويبقى زاد الطين بلة
</su>
</post>
<post id="bolt-arz-DF-207-186125-507055_p43">
<su id="bolt-arz-DF-207-186125-507055_p43_su1">
المباني القديمة.. المفروض بيبقى فيها حاجة اسمها خريطة حريق  بتبين المداخل.. وعينات من المواد بتاعة المبنى..  وبتتشاف كل فترة.. متابعة يعني..
</su>
<su id="bolt-arz-DF-207-186125-507055_p43_su2">
هيئة المطافي بتكون مسئولة عنها..
</su>
<su id="bolt-arz-DF-207-186125-507055_p43_su3">
بس طبعا احنا في مصر..
</su>
<su id="bolt-arz-DF-207-186125-507055_p43_su4">
لما ده موقف الحكومة في مبنى من اهم مبانيها..
</su>
<su id="bolt-arz-DF-207-186125-507055_p43_su5">
كدا تمام جدا عرفنا هتتصرف ازاي لما يحصل انفجار في منطقة عشوائية..
</su>
<su id="bolt-arz-DF-207-186125-507055_p43_su6">
مفيش اختراع اسمه علم ادارة الازمات
</su>
</post>
<post id="bolt-arz-DF-207-186125-507055_p58">
<su id="bolt-arz-DF-207-186125-507055_p58_su1">
طيب ده حريق في مجلس الشعب طيب وحوادث العربيات ال علي الطريق وكمان بعد تنفيذ قانون المرور الجديد اهو حدثة في شرم الشيخ فيها 27 اصابة وكمان في اسيوط فيها يجى 20 اصابه ومتنسوش كمان حادث المنيا مساعد وزير الداخلية من يومين وبعدين يا ريس في التسيب دة والنبي نظرة للناس التعبانة
</su>
<su id="bolt-arz-DF-207-186125-507055_p58_su2">
هل فعلا شب حرسق كمان فى مصلحة الضرائب يا سلام ايه دا من العبارات الى القطارات ومن القطارات الى المصالح الحكومية ربنا يستر بقى والحكومة ما تبدأش فى خطة جديدة وتلم الناس من الشوارع تولع فيهم زى هتلر كدا ممكن والله يعملوا كدا الى يمسكوه ماشى فى الشارع يولوعوا فيه ههههههههههههههههههه اه يا بلد
</su>
<su id="bolt-arz-DF-207-186125-507055_p58_su3">
الحريق ده بيفكرني بحدثين مهمين واللي حصل بعدهم اولهم حريق القاهرةوطبعا حصلت الثورة بعد كدة (قولوا يا رب) والثاني انهيار البرجين واجتياح اريكا للمسلمين بعده الخوف بقه للحكومه تعمل كده في المصريين.
</su>
</post>
<post id="bolt-arz-DF-207-186125-507055_p74">
<su id="bolt-arz-DF-207-186125-507055_p74_su1">
اللي يغيظ انه في ناس مبسوطة
</su>
<su id="bolt-arz-DF-207-186125-507055_p74_su2">
طب مبسوطين على ايه ؟
</su>
<su id="bolt-arz-DF-207-186125-507055_p74_su3">
خلاص الناس ما بقيتش عارفة تفرق بين الحكومة ومصر
</su>
<su id="bolt-arz-DF-207-186125-507055_p74_su4">
اللي بتتحرق دي مصر مش الحكومة
</su>
<su id="bolt-arz-DF-207-186125-507055_p74_su5">
هما ولا هيتأثروا بحاجة
</su>
<su id="bolt-arz-DF-207-186125-507055_p74_su6">
مصر هي اللي هتتأثر
</su>
<su id="bolt-arz-DF-207-186125-507055_p74_su7">
دة مبنى شهد 100 سنة وأكتر من تاريخ مصر
</su>
<su id="bolt-arz-DF-207-186125-507055_p74_su8">
مبنى بعدي عليه كل يوم وأنا رايحة الكلية
</su>
<su id="bolt-arz-DF-207-186125-507055_p74_su9">
يعني شاهد على تاريخ مصر
</su>
<su id="bolt-arz-DF-207-186125-507055_p74_su10">
حتة من البلد
</su>
<su id="bolt-arz-DF-207-186125-507055_p74_su11">
اللي مبسوط دة مبسوط ليه مش فاهمة ؟
</su>
<su id="bolt-arz-DF-207-186125-507055_p74_su12">
وبعدين ثورة ايه اللي بتتكلموا عليها ؟
</su>
<su id="bolt-arz-DF-207-186125-507055_p74_su13">
أنا مش فاهمة ايه أهمية الكلام دة دلوقتي
</su>
<su id="bolt-arz-DF-207-186125-507055_p74_su14">
وأوعدكم انه مش هيحصل حاجة أصلا
</su>
<su id="bolt-arz-DF-207-186125-507055_p74_su15">
يا جماعة ياريت بلاش الشماتة في مصر
</su>
<su id="bolt-arz-DF-207-186125-507055_p74_su16">
عشان دي مصر
</su>
</post>
<post id="bolt-arz-DF-207-186125-507055_p95">
<su id="bolt-arz-DF-207-186125-507055_p95_su1">
آآآآآآآآآآآه معلش العتب ع النظر أيوه أيوه لازم نفرق
</su>
<su id="bolt-arz-DF-207-186125-507055_p95_su2">
بصى حضرتك لو زعلانة ع المبنى الأثرى إللى شهد إنتهاكات صارخة لشرع المولى عز وجل فدى مشكلة حضرتك
</su>
<su id="bolt-arz-DF-207-186125-507055_p95_su3">
ولو زعلانة ع الناس الغلابة إللى إصيبوا فالنظام المتخلف هو السبب فى الإصابات والحروق دى وقل لن يصيبنا إلا ما كتب الله لنا
</su>
<su id="bolt-arz-DF-207-186125-507055_p95_su4">
أما بالنسبة للحريق نفسة لا أشك لوهلة أن المتسبب فيه الحكومة الرشيدة وعن عمد
</su>
<su id="bolt-arz-DF-207-186125-507055_p95_su5">
تم حرق جميع ملفات الفساد فى المجالس القومية المختلفة وطبعا ملفات مجلسى الشعب والشورى
</su>
<su id="bolt-arz-DF-207-186125-507055_p95_su6">
ده غير المليارات التى سيتم نهبها بإسم المجالس القومية ومجلسى الشعب والشورى
</su>
<su id="bolt-arz-DF-207-186125-507055_p95_su7">
وطبعا ملابسات الحريق لا تخفى على عاقل إزاى بلد محترمة فى أكتر مكان حيوى فيها حريق يحصل يبتدوا يطفوا فيه بعد نص ساعة بعربيتين مطافى
</su>
<su id="bolt-arz-DF-207-186125-507055_p95_su8">
أكنهم مكسوفين يطفوا الحريقة أو بمعنى أصح جالهم أوامر بكده وده سبب رئيسى لمنع الصحفين من التواجد فى قلب الحدث
</su>
<su id="bolt-arz-DF-207-186125-507055_p95_su9">
ياريت نفوق كلنا ونعرف إيه إللى بيحصل فينا وإحنا نايمين تحت لحاف الوطن
</su>
<su id="bolt-arz-DF-207-186125-507055_p95_su10">
ومساء الخير يا مصر
</su>
</post>
</multipost>
