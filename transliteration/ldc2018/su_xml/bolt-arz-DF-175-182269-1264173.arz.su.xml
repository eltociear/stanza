<?xml version="1.0" encoding="UTF-8"?>
<multipost id="bolt-arz-DF-175-182269-1264173" language="Arabic">
<post id="bolt-arz-DF-175-182269-1264173_p1">
<su id="bolt-arz-DF-175-182269-1264173_p1_su1">
السلام عليكم ياجماعة
</su>
<su id="bolt-arz-DF-175-182269-1264173_p1_su2">
عاملين اية
</su>
<su id="bolt-arz-DF-175-182269-1264173_p1_su3">
يارب د=ايما بخير
</su>
<su id="bolt-arz-DF-175-182269-1264173_p1_su4">
انا بحب قسم التدبير المنزبلى دة موووووووووووت
</su>
<su id="bolt-arz-DF-175-182269-1264173_p1_su5">
بحس انة بينعشنى كدة ويفوقنى
</su>
<su id="bolt-arz-DF-175-182269-1264173_p1_su6">
بيفكرنى انى ست ولية بيت ولية افكار بيصحصح دماغى كدة
</su>
<su id="bolt-arz-DF-175-182269-1264173_p1_su7">
ويارب كل يوم نشوف مواضيع جديدةة ونتعلم اكتر واكتر
</su>
<su id="bolt-arz-DF-175-182269-1264173_p1_su8">
المهم بما اننا هنا وف القسم د=ة حبيت احكيلكم موقف يعلمك قيمة القرش اللى ف ايدك مهما كان كتير او قليل
</su>
<su id="bolt-arz-DF-175-182269-1264173_p1_su9">
عارفين انا حصلى موقف من 5 سنين عمرى ما هنساه
</su>
<su id="bolt-arz-DF-175-182269-1264173_p1_su10">
علمنى ان الستر من عند= ربنا بس ربنا ادالنا مخ نفكر بية ونوزن اللامور كلها
</su>
<su id="bolt-arz-DF-175-182269-1264173_p1_su11">
طولت عليكم معلش
</su>
<su id="bolt-arz-DF-175-182269-1264173_p1_su12">
زمان كدة انا كنت بشتغل ومرتبى كويس جدا وجوزى شغلة الحمد لله كويس وحالتنا كويسة الحمد لله
</su>
<su id="bolt-arz-DF-175-182269-1264173_p1_su13">
قام مرة واحدة المحبس بتاع الحمام باظ والمية بهدلت الدنيا دة كان قبل اخر الشهر بحوالى 10 ايام
</su>
<su id="bolt-arz-DF-175-182269-1264173_p1_su14">
وجوزى باة بيد=ينى مصروف للبيت كويس وكنا لسة 2 وبيبى شهور
</su>
<su id="bolt-arz-DF-175-182269-1264173_p1_su15">
قام قالى اية هاتى فلوس انزل اجيب السباك والحاجة اللى هيعوزها
</su>
<su id="bolt-arz-DF-175-182269-1264173_p1_su16">
قلتلة مامعاييش
</su>
<su id="bolt-arz-DF-175-182269-1264173_p1_su17">
برقلى وقالى بتقولى اية
</su>
<su id="bolt-arz-DF-175-182269-1264173_p1_su18">
قولتلة معاية 20 ج
</su>
<su id="bolt-arz-DF-175-182269-1264173_p1_su19">
تخيلى ممكن يعمل اية وهو بيدينى  مصروف بيت كبير ومابيسالنيش وما بيفرقش معاه اى اكل والله
</su>
<su id="bolt-arz-DF-175-182269-1264173_p1_su20">
شوفوا باة دة يوم خميس العصر يعنى لافية بنك نسحب فلوس ولا كان عندنا فيزا وهو معتمد على الله ثم ع الست اللى ف البيت اللى كانت بتصرف اى حاجة ف اى حاجة المهم تعمل كل يوم فراخ ولا لحمة ولا مش عارفة اية
</su>
<su id="bolt-arz-DF-175-182269-1264173_p1_su21">
يبقى المفروض يعمل اية
</su>
<su id="bolt-arz-DF-175-182269-1264173_p1_su22">
قالى طب ماقولتيش لية لية اعمل  حسابى
</su>
<su id="bolt-arz-DF-175-182269-1264173_p1_su23">
طب مش عملتى انتى حساب حاجة طارئة لية
</su>
<su id="bolt-arz-DF-175-182269-1264173_p1_su24">
طب افرض حد تعب ولا بنتى
</su>
<su id="bolt-arz-DF-175-182269-1264173_p1_su25">
بصراحة ياجماعة كنت مستقلة نفسى خالص لا انا صغيرة ولا مش متعلمة ولا معنديش مخ
</su>
<su id="bolt-arz-DF-175-182269-1264173_p1_su26">
قلتلة خلاص هستلف من حد لحد يوم الحد بس لما البنك يفتح واسحب فلوس
</su>
<su id="bolt-arz-DF-175-182269-1264173_p1_su27">
كان هيطق منى
</su>
<su id="bolt-arz-DF-175-182269-1264173_p1_su28">
المهم اقسم بالله انى اتصلت باربعة هما اقرب ناس لية وهم قرايب او صحاب وعمرى ما قلت لحد ادينى ف عمرى ولا استلفت
</su>
<su id="bolt-arz-DF-175-182269-1264173_p1_su29">
تخيلوا ان كلهم قالوا مامعانا وانا عارفة ان استحالة ما يكونش معاهم
</su>
<su id="bolt-arz-DF-175-182269-1264173_p1_su30">
جوزى يومها اتصرف بس انا عمرى مانسيت الموقف دة
</su>
<su id="bolt-arz-DF-175-182269-1264173_p1_su31">
لية كدة سالت نفسى مانا بجيب ميت حاجة مش محتاجاها
</su>
<su id="bolt-arz-DF-175-182269-1264173_p1_su32">
لية كدة لازم نعمل حساب اى طارئ ف البيت او فينا
</su>
<su id="bolt-arz-DF-175-182269-1264173_p1_su33">
لما ننزل السوق مش لازم نصرف 100 ممكن 80
</su>
<su id="bolt-arz-DF-175-182269-1264173_p1_su34">
مش لازم 10 فرخات ف الشهر ممكن 7 ولا 8 ولا 5 ولا اقل
</su>
<su id="bolt-arz-DF-175-182269-1264173_p1_su35">
مش لازم فاكهة ب50 ممكن 20 وممكن ااقل
</su>
<su id="bolt-arz-DF-175-182269-1264173_p1_su36">
مش لازم شيبسى وشوكلاتة ولعب كل يوم
</su>
<su id="bolt-arz-DF-175-182269-1264173_p1_su37">
مش للازم اخد= مصروف الشهر يبقى لازم اخلية يكفى الشهر باليوم
</su>
<su id="bolt-arz-DF-175-182269-1264173_p1_su38">
لا ممكن يكفى الشهر ويبقى 100 ولا اكتر ولا اقل
</su>
<su id="bolt-arz-DF-175-182269-1264173_p1_su39">
احنا مش ف سبق ومحدش شايف احنا بناكل اية ولا بنشرب اية وكلة محصل بعضة
</su>
<su id="bolt-arz-DF-175-182269-1264173_p1_su40">
والله ياشباب انا اتربيت بالميت جنية اللى احتاجتها دى تربية عمرى ما اتعلمتها ف حياتى
</su>
<su id="bolt-arz-DF-175-182269-1264173_p1_su41">
عرفت انك طول مانتى غنية الناس تحبك بس لو مديتى ايدك واستلفتى من حد الناس هتتدارى منك
</su>
<su id="bolt-arz-DF-175-182269-1264173_p1_su42">
عرفت ان ربنا ستار بس ادانا عقل نفكر بية ونوازن الامور بية
</su>
<su id="bolt-arz-DF-175-182269-1264173_p1_su43">
ادانا قرش بنستكترة ونقول مش مكفى الشهر وفية غيرنا مش معاهه فلوس تجيب علاج
</su>
<su id="bolt-arz-DF-175-182269-1264173_p1_su44">
ادانا نعمة الستر بس احنا اللى مش واخين بالنا
</su>
<su id="bolt-arz-DF-175-182269-1264173_p1_su45">
مش بقول الكلام دة انى بنقص نفسى ولا حاجة
</su>
<su id="bolt-arz-DF-175-182269-1264173_p1_su46">
انا بقول الكلام دة عبرة نتعلم منها لازم نبقة مفتحين ونعمل حساب الوحش قبل الحلو
</su>
<su id="bolt-arz-DF-175-182269-1264173_p1_su47">
ونبص للى تحتنا واللى اقل مننا قبل مانبص للى فوقينا واللى احسن مننا
</su>
<su id="bolt-arz-DF-175-182269-1264173_p1_su48">
ياريت اكون قدرت اوصلكم اللى ف دماغى
</su>
<su id="bolt-arz-DF-175-182269-1264173_p1_su49">
وياريت تكونوا فهمتوا انا عاوزة اوصلكم اية
</su>
<su id="bolt-arz-DF-175-182269-1264173_p1_su50">
بس انا لية طلب ممكن دعوة حلوة لجوزى ربنا يصلحلة حالة ويهون علية غربتة و ويسترها معايا انا وبناتى
</su>
<su id="bolt-arz-DF-175-182269-1264173_p1_su51">
ممكن تقيموا لو شايفين انة يستاهل يمكن ينفع حد
</su>
<su id="bolt-arz-DF-175-182269-1264173_p1_su52">
هحيلكم حكاية حلوة
</su>
<su id="bolt-arz-DF-175-182269-1264173_p1_su53">
كان فية مرة عابد عايش ف قرية وكان هو واعظ القرية
</su>
<su id="bolt-arz-DF-175-182269-1264173_p1_su54">
وكانت القرية دى بتغرق كل الناس كانت بتخرج من القرية ويعدوا علية يقولولة يالا القرية بتغرق فكان بيقولهم ربنا هينجينى ربنا هينجينى
</su>
<su id="bolt-arz-DF-175-182269-1264173_p1_su55">
ثلاث عائلات عدوا علية وكان يقولهم نفس الكلام
</su>
<su id="bolt-arz-DF-175-182269-1264173_p1_su56">
المهم القرية فضيت وغرقت
</su>
<su id="bolt-arz-DF-175-182269-1264173_p1_su57">
بعد مار جعوا القرية لاقوا جثة العابد قالوا ازاى ربنا ما انقذوش امال فين ربنا
</su>
<su id="bolt-arz-DF-175-182269-1264173_p1_su58">
جة واحد من اللى مؤمنين بالله قالهم ربنا موجود وفعلا ربنا بعتلة اللى ينجية اللى هم العائلات التلاتة اللى عدوا علية وهو مارضيش يمشى معاهم
</su>
<su id="bolt-arz-DF-175-182269-1264173_p1_su59">
ياشباب ربنا بيسترنا ويرزقنا بس بيدينا عقل نفكر ونتفكر بية نوازن بية عشان ربنا يسترنا ويديم سترة
</su>
<su id="bolt-arz-DF-175-182269-1264173_p1_su60">
اتمنى اكون وصلتلكم اللى عاوزة اوصلهلكم
</su>
<su id="bolt-arz-DF-175-182269-1264173_p1_su61">
والسلام عليكم
</su>
</post>
<post id="bolt-arz-DF-175-182269-1264173_p2">
<su id="bolt-arz-DF-175-182269-1264173_p2_su1">
ربنا يباركلك يارب
</su>
<su id="bolt-arz-DF-175-182269-1264173_p2_su2">
فعلا الواحد مقضيهاااا
</su>
<su id="bolt-arz-DF-175-182269-1264173_p2_su3">
انا زيك تمام وبحاول امسك نفسى شوية وبدخل هنا عشان اتعلم وبحاول
</su>
</post>
<post id="bolt-arz-DF-175-182269-1264173_p34">
<su id="bolt-arz-DF-175-182269-1264173_p34_su1">
و الله كلامك عين العقل
</su>
<su id="bolt-arz-DF-175-182269-1264173_p34_su2">
ودى المشكلة و الفرق بينى و بين زوجى العزيز هو مبزر بطريقة غير طبيعية ومش بيفكر فى بكرة خاااااالص
</su>
<su id="bolt-arz-DF-175-182269-1264173_p34_su3">
بكرة ده ساااااااااااقط من حساباته
</su>
<su id="bolt-arz-DF-175-182269-1264173_p34_su4">
وانا حاسة انى حاملة الهم على طووول و مش عارفة ليه دايما بخاف من بكره طبعا كله بايد ربنا
</su>
<su id="bolt-arz-DF-175-182269-1264173_p34_su5">
بس بردو ربنا ادانا عقل نفكر بيه
</su>
<su id="bolt-arz-DF-175-182269-1264173_p34_su6">
وعلى راى المثل اللى يحسب الحسابات فى الهنا يبات هههههههههههههههه
</su>
<su id="bolt-arz-DF-175-182269-1264173_p34_su7">
موضوع رائع يا حبيبتى والتقييم ممتــــــــــــــــــاز مع مرتبة الشرف كمان ههههههههههه
</su>
</post>
<post id="bolt-arz-DF-175-182269-1264173_p51">
<su id="bolt-arz-DF-175-182269-1264173_p51_su1">
انا اتعلمت من صغري لازم يبقي معايا رصيد في البيت حتي لو حا اكل عيش حاف عشان ما اعرفش بكرة فيه ايه
</su>
</post>
<post id="bolt-arz-DF-175-182269-1264173_p54">
<su id="bolt-arz-DF-175-182269-1264173_p54_su1">
كلامك وجعنى والله لانى انا كمان مبذرة جدا
</su>
<su id="bolt-arz-DF-175-182269-1264173_p54_su2">
مصروف البيت وفلوسى الشخصيه ومرتبى اول باول كله طاير بس دلوقتى عماله افكر عندى التزامات واول الشهر جاى وصرفت الفلوس كلها
</su>
<su id="bolt-arz-DF-175-182269-1264173_p54_su3">
معاكى حق فى كل كلامك هاحاول ابدا من الشهر الجاى ان شاء الله
</su>
</post>
<post id="bolt-arz-DF-175-182269-1264173_p59">
<su id="bolt-arz-DF-175-182269-1264173_p59_su1">
انتى تستاهلي جايزة على صراحتك وعلى استفادتك من الموقف وعلى انك مبخلتيش علينا بيه
</su>
<su id="bolt-arz-DF-175-182269-1264173_p59_su2">
اول ما اتجوزت كنت هقع في الغلطة بس ربنا ستر
</su>
<su id="bolt-arz-DF-175-182269-1264173_p59_su3">
لما جوزي بيقبض بعين قرش علي جمب مش بعرفهوله حتى
</su>
<su id="bolt-arz-DF-175-182269-1264173_p59_su4">
جزاكي عنا الف خير
</su>
<su id="bolt-arz-DF-175-182269-1264173_p59_su5">
الموضوع ده محتاج تثبيت
</su>
</post>
<post id="bolt-arz-DF-175-182269-1264173_p66">
<su id="bolt-arz-DF-175-182269-1264173_p66_su1">
والله عندك حق انا عن نفسى باخد مصروف كويس الحمد لله بس للاسف مش عارفة اظبط نفسى مش عارفة اعمل ايه بس
</su>
</post>
<post id="bolt-arz-DF-175-182269-1264173_p70">
<su id="bolt-arz-DF-175-182269-1264173_p70_su1">
ربنا يباركلك فى رزقك وفى زوجك
</su>
<su id="bolt-arz-DF-175-182269-1264173_p70_su2">
اتا برده جوزى بيدينى مصروف وبحوش منه وهوة لو احتاج يستلف بييجى يستلف من مصروف البيت ويرجعه وانا كمان بستلف وبسلف الناس كلها الحمد لله
</su>
<su id="bolt-arz-DF-175-182269-1264173_p70_su3">
ربنا بيبارك ربنا ما يحوجنى ولا يحوجك لسلف يا حبيبتى
</su>
</post>
<post id="bolt-arz-DF-175-182269-1264173_p79">
<su id="bolt-arz-DF-175-182269-1264173_p79_su1">
تصدقي انتي بموضوعك ده كأنك قرصتيني من ودني
</su>
<su id="bolt-arz-DF-175-182269-1264173_p79_su2">
الصراحة انا من الناس اللي ايديها مخرومة بجد وبشتري بدون تفكير حاجات ممكن احتاجها وممكن محتاجهاش وقبل الحاجه ما تخلص ممكن اكون جايبه غيرها او زيها
</su>
<su id="bolt-arz-DF-175-182269-1264173_p79_su3">
بصراحة مش عارفه ابطل الموضوع ده ابداً الحقيقة وكل ما ازعل من نفسي واحس ان كده حرام ارجع تاني لما تبقى في ايدي فلوس الاقي ايدي بتاكلني عشان اصرفها.
</su>
</post>
<post id="bolt-arz-DF-175-182269-1264173_p94">
<su id="bolt-arz-DF-175-182269-1264173_p94_su1">
بجد محدش بيتعلم ببلاش
</su>
<su id="bolt-arz-DF-175-182269-1264173_p94_su2">
انا كنت زيك كده بس انا لسه مش اتجوزت
</su>
<su id="bolt-arz-DF-175-182269-1264173_p94_su3">
وبرضه اتقرصت مرة من صرفي الكتير ومرتبي اللي كان بيتفرتك على الحاجات التافهة
</su>
<su id="bolt-arz-DF-175-182269-1264173_p94_su4">
ربنا يصلح لكوا الاحوال ويبارك لكوا في رزقكوا وبناتكوا يارب
</su>
</post>
<post id="bolt-arz-DF-175-182269-1264173_p99">
<su id="bolt-arz-DF-175-182269-1264173_p99_su1">
جزاك الله خيرا ع النصيحة
</su>
<su id="bolt-arz-DF-175-182269-1264173_p99_su2">
وفعلا لازم ناخد بالنا ونشيل ولو القليل لوقت الحاجة
</su>
<su id="bolt-arz-DF-175-182269-1264173_p99_su3">
بس مع اﻷسف المرتب عايز ردة يتنقع فيها علشان يكفي هههه
</su>
<su id="bolt-arz-DF-175-182269-1264173_p99_su4">
والحمد لله ع نعمة الستر
</su>
</post>
<post id="bolt-arz-DF-175-182269-1264173_p112">
<su id="bolt-arz-DF-175-182269-1264173_p112_su1">
انا كمان مسرفه جدا جدا واللهى لو قلت احنا دخلنا كام فى الشهر وبيجى عليا يوم 20 وساعات قبل كده كمان تلاقينى خلاص فلست وادور على جوزى يقولى هاه خلصتى كل اللى معاكى وياعينى يدينى وبرده مش بتعلم نفسى الم نفسى شويه ربنا يسترها علينا يارب
</su>
</post>
<post id="bolt-arz-DF-175-182269-1264173_p118">
<su id="bolt-arz-DF-175-182269-1264173_p118_su1">
جزاك الله خيرا وبارك الله فيك
</su>
<su id="bolt-arz-DF-175-182269-1264173_p118_su2">
وبجد انا حاسّه بكل كلمه قولتيها وعارفة انها خارجه من قلب مخلص فى النصيحه علشان كدة وصلت لقلوبنا
</su>
<su id="bolt-arz-DF-175-182269-1264173_p118_su3">
وبجد انت كتبت كلام رغم انى مريت بيه بس مش خطر على بالى اكتبه
</su>
<su id="bolt-arz-DF-175-182269-1264173_p118_su4">
ربنا يوسع رزقك وجوزك ويفتح لكم ابواب فضله
</su>
<su id="bolt-arz-DF-175-182269-1264173_p118_su5">
واليك كل تقدير واعجاب
</su>
<su id="bolt-arz-DF-175-182269-1264173_p118_su6">
وست البيت الحقيقيه هى التى تستطيع تدبير شؤؤن بيتها مش عيائه ومظاهر ابداااااااااااااااا
</su>
</post>
<post id="bolt-arz-DF-175-182269-1264173_p133">
<su id="bolt-arz-DF-175-182269-1264173_p133_su1">
هههههههههههههههه فكرتيني بحالي حاليا
</su>
<su id="bolt-arz-DF-175-182269-1264173_p133_su2">
الفقير ريحتو وحشة
</su>
<su id="bolt-arz-DF-175-182269-1264173_p133_su3">
تعرفي احنا كنا بنعزم ع طول
</su>
<su id="bolt-arz-DF-175-182269-1264173_p133_su4">
ومش اي اكل والله
</su>
<su id="bolt-arz-DF-175-182269-1264173_p133_su5">
وكل الناس بيحبونا وحوالينا
</su>
<su id="bolt-arz-DF-175-182269-1264173_p133_su6">
وبقالنا سنة مفيش جنية دخل جيبنا
</su>
<su id="bolt-arz-DF-175-182269-1264173_p133_su7">
الناس بعدت عننا وبقينا وحشين
</su>
<su id="bolt-arz-DF-175-182269-1264173_p133_su8">
بس ربنا هو اللي معانا
</su>
</post>
<post id="bolt-arz-DF-175-182269-1264173_p135">
<su id="bolt-arz-DF-175-182269-1264173_p135_su1">
و الله عندك حق ميه في الميه و في الكلمة دي بالذات
</su>
<su id="bolt-arz-DF-175-182269-1264173_p135_su2">
الناس مش بيهمها غير الفلوس
</su>
<su id="bolt-arz-DF-175-182269-1264173_p135_su3">
ده الواحد لما يبقي عنده مشكلة عادية مش مشكلة مادية حتي الناس بتبعد عنه
</su>
<su id="bolt-arz-DF-175-182269-1264173_p135_su4">
الناس عايزة دايما اللي بتضحك و مفرفشة كده
</su>
<su id="bolt-arz-DF-175-182269-1264173_p135_su5">
لكن لو عندك مشكلة و حزينة و هادية شوية يبعدوا عنك بالمشوار
</su>
<su id="bolt-arz-DF-175-182269-1264173_p135_su6">
و الله انتي بتفوقيني بموضوعك ده لاني فعلا من النوع المسرف خصوصا لما اكون مضيقة بطلع همي في شرا اي حاجة
</su>
</post>
<post id="bolt-arz-DF-175-182269-1264173_p159">
<su id="bolt-arz-DF-175-182269-1264173_p159_su1">
انتى صح جدا وانا بعمل كده
</su>
<su id="bolt-arz-DF-175-182269-1264173_p159_su2">
بس المشكله فى جوزى
</su>
<su id="bolt-arz-DF-175-182269-1264173_p159_su3">
يعنى يدينى ويقولى اصرفى الصراحه مبيحاسبنيش بس عايزنى اصرف كله
</su>
<su id="bolt-arz-DF-175-182269-1264173_p159_su4">
نيجى نتزنق ونسلف الناس ومحدش يعبرنا
</su>
<su id="bolt-arz-DF-175-182269-1264173_p159_su5">
فانا بشيل من وراه اخر مره شيلت 120 جنيه
</su>
<su id="bolt-arz-DF-175-182269-1264173_p159_su6">
بعدها باسبوعين العربيه وقفت احتاجت 150 كان هيستلف روحت ادتهومله
</su>
<su id="bolt-arz-DF-175-182269-1264173_p159_su7">
خدت منه 200 جنيه هديه عيد ميلادى عشان اشيلهم على جنب لان بيحصل ظروف طارئه ومحدش بيعبرنا بصراحه والحمدلله
</su>
<su id="bolt-arz-DF-175-182269-1264173_p159_su8">
ربنا ساترها عالواحد
</su>
<su id="bolt-arz-DF-175-182269-1264173_p159_su9">
بس جوزى عايز كل يوم لحمه او فراخ وانا بحاول امشى الحال وهو يقولى هاتى طالما فيه مبيعملش حساب للزمن ابدا
</su>
</post>
<post id="bolt-arz-DF-175-182269-1264173_p165">
<su id="bolt-arz-DF-175-182269-1264173_p165_su1">
كلامك جميل اوى. يدخل القلب مباشرة. التقييم ممتازززززززززززز
</su>
<su id="bolt-arz-DF-175-182269-1264173_p165_su2">
ربنا يوفقك فى حياتك انتى وزوجك واولادك. يرزوقكم من وسع
</su>
<su id="bolt-arz-DF-175-182269-1264173_p165_su3">
انا برده بتعامل بتهور شويه مع ميزانية كل شهر.
</su>
<su id="bolt-arz-DF-175-182269-1264173_p165_su4">
اقول اوفر اللقى الامور. فلتت من اديه زى كل شهر. مع انى بحاول اكتب اللى بصرفه علشان احدد فى نهاية شهر ايه اللى تجوزته. بس برده العملية بتبوظ منى. من اول زواجى من 3 سنوات
</su>
<su id="bolt-arz-DF-175-182269-1264173_p165_su5">
بس المشكلة انى اتربت فى عائلة. مش اقدر اقول مسرفه. لكن اى ضيف او اى حد عندها. تصرف جامد حتى لو ادى ده.انها تقضى الشهر بمبلغ قليل. المهم انها تعمل الواجب
</su>
<su id="bolt-arz-DF-175-182269-1264173_p165_su6">
مع انه ممكن يتعمل باقل من كده بكثيررررررررررررررر. يعنى عائلة كريمة.
</su>
<su id="bolt-arz-DF-175-182269-1264173_p165_su7">
فى راى ناس تانيه تتعامل باسراف. بيت بتاعهم. ده ناس خارجه داخله مش اقولك
</su>
<su id="bolt-arz-DF-175-182269-1264173_p165_su8">
انا زى قصة الراجل الصالح فى قصتك. انا بتعدى عليه مواقف او ناس تنبهنى لغلطتى. اقف عندها ارجع انسى تانى
</su>
<su id="bolt-arz-DF-175-182269-1264173_p165_su9">
ترجع الحالة زى الاول. بس بعد ما الواحد دلوقتى عنده. اولاد لازم يحسبها صح
</su>
<su id="bolt-arz-DF-175-182269-1264173_p165_su10">
ان شاء الله ححاول من النهارده وعد.
</su>
<su id="bolt-arz-DF-175-182269-1264173_p165_su11">
انا عارفه ان زوجى. لو شاف قصتك حيقوللى شايفه انا بقولك كده من زمان. حيشكرك جدا على موضوع صراحتك فيه
</su>
</post>
<post id="bolt-arz-DF-175-182269-1264173_p196">
<su id="bolt-arz-DF-175-182269-1264173_p196_su1">
سبحان الله الواحد مبيتعلمش ببلاش انتى عارفه انا مريت بموقف شبيه بس فى الغربه ومافيش حد تستلفى منه بس ربك سترها اووووووووووى والحمد لله عديت على خير
</su>
<su id="bolt-arz-DF-175-182269-1264173_p196_su2">
الله يصلح احوالنا جميعا يارب
</su>
</post>
<post id="bolt-arz-DF-175-182269-1264173_p202">
<su id="bolt-arz-DF-175-182269-1264173_p202_su1">
جميليا اختي
</su>
<su id="bolt-arz-DF-175-182269-1264173_p202_su2">
بس انا مش معاكي الانسان بيبان اصله في المواقف الصعبه
</su>
<su id="bolt-arz-DF-175-182269-1264173_p202_su3">
واصحابِك دول كانوا اصحاب مصلحه وبس
</su>
<su id="bolt-arz-DF-175-182269-1264173_p202_su4">
ربي يصلحلك ولنا الحال
</su>
</post>
<post id="bolt-arz-DF-175-182269-1264173_p223">
<su id="bolt-arz-DF-175-182269-1264173_p223_su1">
السلام عليكم
</su>
<su id="bolt-arz-DF-175-182269-1264173_p223_su2">
انتى معاكى مليون حق احنا فعلا بنصرف من غير تنظيم وفى الاخر اجرى استلف لكن للاسف تدورى صرفتى الفلوس فى ايه متعرفيش
</su>
<su id="bolt-arz-DF-175-182269-1264173_p223_su3">
ياريت الاخوات المدبرات يفيدونا بافكار التوفير والتنظيم
</su>
</post>
<post id="bolt-arz-DF-175-182269-1264173_p244">
<su id="bolt-arz-DF-175-182269-1264173_p244_su1">
عندك حق والله انا كنت الاول زيك بصرف وخلاص واجي اخر الشهر ملاقيش معايا حاجه بس بعد كده بقيت بنظم وبقسم المرتب على اسابيع الشهر كل اسبوع مبلغ معين منزودش عنه وكمان بشيل مبلغ اول الشهر للطورئ هو صحيح بسيط بس شهر على شهر هتلاقي نفسك معاكي مبلغ كبير
</su>
</post>
<post id="bolt-arz-DF-175-182269-1264173_p246">
<su id="bolt-arz-DF-175-182269-1264173_p246_su1">
والله معاكي حق انا ست مسرفه جدا وانا بعترف بكده والحمد لله جوزي مشاء الله عليه مدبر جدا وبيحاول معايا بس انا مش عارفه ايه اللي بحصلي كل ما يكون معايا فلوس بتتفرتك
</su>
<su id="bolt-arz-DF-175-182269-1264173_p246_su2">
يعني هاقولكم علي حاجه وانا عارفه ان كلكم هاتنزلوا فيا ضرب
</su>
<su id="bolt-arz-DF-175-182269-1264173_p246_su3">
انا وجوزي دخلنا حوالي 9 الاف جنيه بس ساعات اخر الشهر مابيكونش في جيبي اكتر من خمسين جنيه ازاي مش عارفه
</su>
<su id="bolt-arz-DF-175-182269-1264173_p246_su4">
هل دي قلة بركة ولا ايه مش عارفه
</su>
<su id="bolt-arz-DF-175-182269-1264173_p246_su5">
ياريت كل الفتوكات الحلوين في القسم ده يساعدوني اني الم ايدي شوية
</su>
</post>
</multipost>
