<?xml version="1.0" encoding="UTF-8"?>
<multipost id="bolt-arz-DF-214-191873-4011380" language="Arabic">
<post id="bolt-arz-DF-214-191873-4011380_p1">
<su id="bolt-arz-DF-214-191873-4011380_p1_su1">
تذكرك ببهجة ما...بهجه رؤية ورده بنفسجيه تشق طريقها في قلب صبارة قاسيه.
</su>
<su id="bolt-arz-DF-214-191873-4011380_p1_su2">
( جمله قريتها قبل كده حبيت ابنى عليها موضوعى )
</su>
<su id="bolt-arz-DF-214-191873-4011380_p1_su3">
بس حسيت انه يبقى ظلم لو تخيلنا ان الصباره بكل قسوتها بتكون ضد الورد
</su>
<su id="bolt-arz-DF-214-191873-4011380_p1_su4">
ه لأن ده مش حقيقي
</su>
<su id="bolt-arz-DF-214-191873-4011380_p1_su5">
امال ايه الحقيقي بقى؟؟؟؟
</su>
<su id="bolt-arz-DF-214-191873-4011380_p1_su6">
اقولكم انا.......تمام
</su>
<su id="bolt-arz-DF-214-191873-4011380_p1_su7">
الورده طبعا بتعمل مجهود رائع علشان تطلع بجمالها و روعتها بين الشوك و الجفاف ده كله...
</su>
<su id="bolt-arz-DF-214-191873-4011380_p1_su8">
بس الصباره برضه بتعمل مجهود ما ينفعش ننكره
</su>
<su id="bolt-arz-DF-214-191873-4011380_p1_su9">
علشان تساعد الورده انها تطلع قويه تقدر تقف في وش الرياح و العواصف
</su>
<su id="bolt-arz-DF-214-191873-4011380_p1_su10">
تقدر تقاوم اي ايد تحاول تعبث بيها
</su>
<su id="bolt-arz-DF-214-191873-4011380_p1_su11">
يعني بتقسى عليها علشان تقويها و تحميها
</su>
<su id="bolt-arz-DF-214-191873-4011380_p1_su12">
و لو تخيلنا ان الصبارة مش موجوده اصلا...الورده كانت ممكن ما تتطلعش من اساسه
</su>
<su id="bolt-arz-DF-214-191873-4011380_p1_su13">
او تطلع ضعيفه قوي اي حد يقطفها و اي حد يكسرها
</su>
<su id="bolt-arz-DF-214-191873-4011380_p1_su14">
و دا مش معناه اننا نقلل من مجهود الورده في مقاومه القسوة دي و التعلم منها و الاحتفاظ بجمالها من غير ما تجرحه الاشواك...
</su>
<su id="bolt-arz-DF-214-191873-4011380_p1_su15">
مجهود غير عادي و ده الي لازم نتعلمه
</su>
<su id="bolt-arz-DF-214-191873-4011380_p1_su16">
اي ظروف قاسيه بتمر علينا لازم نعرف انها علشان تقوينا و تحمينا من قسوة و زحمه المجتمع المحيط بينا
</su>
<su id="bolt-arz-DF-214-191873-4011380_p1_su17">
و علشان كده لازم نشكرها
</su>
<su id="bolt-arz-DF-214-191873-4011380_p1_su18">
بس لازم كمان نعرف ان التحدي الحقيقي في حياتنا هو ازاي نحافظ على روحنا بصفاءها و جمالها رغم قسوة الظروف
</su>
<su id="bolt-arz-DF-214-191873-4011380_p1_su19">
و كمان نعلمها الدرس الموجود في الظروف دي علشان في الآخر تطلع جميله و صافيه و قويه كمان
</su>
<su id="bolt-arz-DF-214-191873-4011380_p1_su20">
المعادله مش سهله..انا عارف
</su>
<su id="bolt-arz-DF-214-191873-4011380_p1_su21">
بس الي انا عارفه و متأكد منه كمان ان الورده اكيد مؤمنه ايمان غير عادي بدورها و ضرورة خرجها للعالم علشان تملاه بهجه و سعاده
</su>
<su id="bolt-arz-DF-214-191873-4011380_p1_su22">
و أكيد مؤمن ان الصباره مهما كانت قاسيه و بتشوك اكيد بتحبها
</su>
<su id="bolt-arz-DF-214-191873-4011380_p1_su23">
و في رأيكم ده يبقى قسوة الحب ؟ ولا حب القسوة؟
</su>
<su id="bolt-arz-DF-214-191873-4011380_p1_su24">
ســُكر
</su>
</post>
<post id="bolt-arz-DF-214-191873-4011380_p2">
<su id="bolt-arz-DF-214-191873-4011380_p2_su1">
قسوه الحب طبعا
</su>
<su id="bolt-arz-DF-214-191873-4011380_p2_su2">
عجبنى اوي موضوعك ده بجد تسلم ايدك يا قمر
</su>
<su id="bolt-arz-DF-214-191873-4011380_p2_su3">
دائما مميز والحياه صعاب وسهوله فمن هذه الورده نتعلم العبر
</su>
<su id="bolt-arz-DF-214-191873-4011380_p2_su4">
تسلم يا سكر
</su>
</post>
<post id="bolt-arz-DF-214-191873-4011380_p3">
<su id="bolt-arz-DF-214-191873-4011380_p3_su1">
شكله المنتدى هيبقى فيه أسماء تانى
</su>
<su id="bolt-arz-DF-214-191873-4011380_p3_su2">
ايوه كده خليه يلعلع حلوه يلعلع دى
</su>
<su id="bolt-arz-DF-214-191873-4011380_p3_su3">
ندخل فى الموضوع على زى مافهمته
</su>
<su id="bolt-arz-DF-214-191873-4011380_p3_su4">
أصل أنا باخد وقت شويه بس يابابا انت وهى أنا بهزر طبعا
</su>
<su id="bolt-arz-DF-214-191873-4011380_p3_su5">
ده أنا بفهمها وهى طايره
</su>
<su id="bolt-arz-DF-214-191873-4011380_p3_su6">
شوف دايما فيه مثل بنسمعه بيقول الضربه التى لم تقتلنى تقوينى
</su>
<su id="bolt-arz-DF-214-191873-4011380_p3_su7">
وفى حالة اللى انت بتتكلم عنه ده يبقى القسوه هى اللى بتقوينى فى بعض الحالات طبعا
</su>
<su id="bolt-arz-DF-214-191873-4011380_p3_su8">
فيه ساعات ناس بتعامل ناس بتحبهم جدا بقسوه جدا
</su>
<su id="bolt-arz-DF-214-191873-4011380_p3_su9">
وده دايما بيبقى بين الام لبنتها والاب لابنه
</su>
<su id="bolt-arz-DF-214-191873-4011380_p3_su10">
يقولك انا لازم اقسى عليه علشان يتعلم وقلبه يقوى ويقدر يتحمل المسؤليه
</su>
<su id="bolt-arz-DF-214-191873-4011380_p3_su11">
من الاخر يعنى علشان انا على بال مااخلص كلامى ف الموضوع ده عايزه شهر
</su>
<su id="bolt-arz-DF-214-191873-4011380_p3_su12">
هو كده اسمه قسوة الحب
</su>
<su id="bolt-arz-DF-214-191873-4011380_p3_su13">
أنا بقسى عليك أذا انا بحبك
</su>
<su id="bolt-arz-DF-214-191873-4011380_p3_su14">
بس طبعا مش فى كل الحالات ولا مع كل الناس
</su>
<su id="bolt-arz-DF-214-191873-4011380_p3_su15">
وزى ماضربت مثل للورده والصبار فيه نوع ورد ناعم جدا ومش بيكبر وسط الشوك
</su>
<su id="bolt-arz-DF-214-191873-4011380_p3_su16">
مشكور ياسكر وارجوا انكم تكونوا فهمتوا حاجه
</su>
</post>
<post id="bolt-arz-DF-214-191873-4011380_p6">
<su id="bolt-arz-DF-214-191873-4011380_p6_su1">
اوقات بنقسى على الى بنحبهم علشان نقويهم
</su>
<su id="bolt-arz-DF-214-191873-4011380_p6_su2">
مش كل شىء حاضر ونعم ومافيش لاء
</su>
<su id="bolt-arz-DF-214-191873-4011380_p6_su3">
بيقسو علشان تكون احسن واقوى وانفع واصلح
</su>
<su id="bolt-arz-DF-214-191873-4011380_p6_su4">
بث فى حاجه ممكن القسوة دى تتقلب للعكس
</su>
<su id="bolt-arz-DF-214-191873-4011380_p6_su5">
بدل متقوى تضعف وتهين فلزم علقك يكون موجود
</su>
<su id="bolt-arz-DF-214-191873-4011380_p6_su6">
خد بالك مش كل الى بيقسى عليك بيحبك وعايز يقويك
</su>
<su id="bolt-arz-DF-214-191873-4011380_p6_su7">
موضوع رائع يا سكر حلو اوووى
</su>
</post>
</multipost>
