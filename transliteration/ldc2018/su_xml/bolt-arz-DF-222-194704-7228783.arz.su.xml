<multipost id="bolt-arz-DF-222-194704-7228783" language="Arabic">
<post id="bolt-arz-DF-222-194704-7228783_p1">
<su id="bolt-arz-DF-222-194704-7228783_p1_su1">
 انا لما نزلت يوم 25 مع شباب منطقتى كان جوايا كره للنظام وحقد وغل وكمية مشاعر متراكمة
</su>
<su id="bolt-arz-DF-222-194704-7228783_p1_su2">
 كان مطالبى هى مطالب اى حد عاوز يعيش كويس
</su>
<su id="bolt-arz-DF-222-194704-7228783_p1_su3">
 كان كتير من حوالينا شباب وناس ملهمش حزب
</su>
<su id="bolt-arz-DF-222-194704-7228783_p1_su4">
 وناس ملهمش حركة ولا ليهم رئيس يزعمهم
</su>
<su id="bolt-arz-DF-222-194704-7228783_p1_su5">
 والحمد لله حصلت نتايج كتير مكنتش اتخيلها ولا انا ولا اى حد
</su>
<su id="bolt-arz-DF-222-194704-7228783_p1_su6">
 لكـــــــــــــــــــن اللى شايفه حاليا ان تعب ناس كتير بيتسرق
</su>
<su id="bolt-arz-DF-222-194704-7228783_p1_su7">
 شباب ماتت واهالى ماتت حزنا على ذوييهم
</su>
<su id="bolt-arz-DF-222-194704-7228783_p1_su8">
 اطفال بقت يتيمة وستات اترملت وامهات اتقهرت
</su>
<su id="bolt-arz-DF-222-194704-7228783_p1_su9">
 زى سامح اللى فى توقيعى دة شاب مات عشان هدف
</su>
<su id="bolt-arz-DF-222-194704-7228783_p1_su10">
 الله يرحمه كان صاحب جدع واخ محترم وجار كويس بشهادة الكل
</su>
<su id="bolt-arz-DF-222-194704-7228783_p1_su11">
 المهم : انا من حلوان وشايف يفط بتتعلق من الاخوان المسلمين من نحية وناس تانية كانت مستخبية فى جحورها من نحية تانية
</su>
<su id="bolt-arz-DF-222-194704-7228783_p1_su12">
 وبيدعوا لمظاهرات لاسباب هما شايفين انها صح وللاسف الناس ماشية وراهم
</su>
<su id="bolt-arz-DF-222-194704-7228783_p1_su13">
 وناس تانية بتدعو لجمع تواقيع لحاجات برضة مش مفهومة
</su>
<su id="bolt-arz-DF-222-194704-7228783_p1_su14">
 وناس تالتة بتدعو لتنظيم مسيرات للتحرير لاهداف مش مفهومة
</su>
<su id="bolt-arz-DF-222-194704-7228783_p1_su15">
 تفتكروا  الثورة  اتسرقت ولا بقى كله يبكى على ليلاه ولا فيه ايه بالظبط
</su>
<su id="bolt-arz-DF-222-194704-7228783_p1_su16">
 انا عن نفسى مش فاهم
</su>
<su id="bolt-arz-DF-222-194704-7228783_p1_su17">
 اللى فاهم يفهمنى... هل دة صح
</su>
</post>
<post id="bolt-arz-DF-222-194704-7228783_p2">
<su id="bolt-arz-DF-222-194704-7228783_p2_su1">
 مهو ده اللى كنا بنقول عليه دلوقتى بقى كل واحد عايز ياخد حته من التورته
</su>
<su id="bolt-arz-DF-222-194704-7228783_p2_su2">
 و كل سنه و انتو طيبين 
</su>
</post>
<post id="bolt-arz-DF-222-194704-7228783_p3">
<su id="bolt-arz-DF-222-194704-7228783_p3_su1">
 اكتر حاجه مزعلانى والله يا محمد ان مش احنا اللى هنستفاد باللى حصل
</su>
</post>
<post id="bolt-arz-DF-222-194704-7228783_p4">
<su id="bolt-arz-DF-222-194704-7228783_p4_su1">
 فعلا ولله معاك حق
</su>
<su id="bolt-arz-DF-222-194704-7228783_p4_su2">
 اول امبارح كان في جروب عامل دعوة لمظاهره مليونيه ع يوم الثلاثاء اللي كان مفروض امبارح 
</su>
<su id="bolt-arz-DF-222-194704-7228783_p4_su3">
 روحت سالتهم مش انتم مفروض انكم بتخافوا ع البلد دي وعايزين مصالحتها طبعا الرد اكيد طيب ليه انتم عايزين تنزلوا بكره (ع يوم الثلاثاء)
</su>
<su id="bolt-arz-DF-222-194704-7228783_p4_su4">
 قالي كده شويه طلبات الصراحه مفهمتش منها اي حاجه 
</su>
<su id="bolt-arz-DF-222-194704-7228783_p4_su5">
 قولتله طب مش مفروض انكم اي تجموعات بتبقي يوم الجمعه ع اساس انكم مش عايزين توقفوا حال البلد اهو يوم بيكون اجازه
</su>
<su id="bolt-arz-DF-222-194704-7228783_p4_su6">
 يقولي ماهو يوم الجمعه الناس فكرته فسحه احنا بقالنا اكتر من اسبوع والحكومه مش بتعملنا حاجه
</su>
<su id="bolt-arz-DF-222-194704-7228783_p4_su7">
 مع ان انا شايفه ان الحكومه بتعمل اقصي جهدها عشان تعمل اللي هما عايزينه 
</su>
<su id="bolt-arz-DF-222-194704-7228783_p4_su8">
 يقولوا لازم حكومه احمد شفيق تمشي مع ان الراجل ده الصراحه جه في وقت مش وقته نهاااائي مهما اتكلمت ع الراجل مش هديله حقه
</su>
<su id="bolt-arz-DF-222-194704-7228783_p4_su9">
 اقوله طيب ده الجروب بتاع حزب 25 يناير اللي عليه اكتر من 300 الف وحاجه مش عاملين دعوة زيك
</su>
<su id="bolt-arz-DF-222-194704-7228783_p4_su10">
 مايردش ع سؤالي 
</su>
<su id="bolt-arz-DF-222-194704-7228783_p4_su11">
 للاسف ماحدش فاهم حاجه في اي حاجه وكله بيظيط في الظيطه
</su>
<su id="bolt-arz-DF-222-194704-7228783_p4_su12">
 وياسلام لما يحس ان انت بتهاجمه او ان انت مش معاه في نفس الرائ يبقي انت كذا وكذا وكذا
</su>
<su id="bolt-arz-DF-222-194704-7228783_p4_su13">
 اقوله اومال فين بقي حرايه الرائ اللي بتقولوا عليها 
</su>
<su id="bolt-arz-DF-222-194704-7228783_p4_su14">
 بردو ماتلقيش رد
</su>
<su id="bolt-arz-DF-222-194704-7228783_p4_su15">
 للاسف البلد ممكن بتكون بتضيع وهما فاكرنها هتبقي كويسه
</su>
<su id="bolt-arz-DF-222-194704-7228783_p4_su16">
 ربنا يستر............
</su>
</post>
<post id="bolt-arz-DF-222-194704-7228783_p5">
<su id="bolt-arz-DF-222-194704-7228783_p5_su1">
 فعلا يامحمد وانا قلت كده 
</su>
<su id="bolt-arz-DF-222-194704-7228783_p5_su2">
 بدات اجندات خاصه تظهر شويه جبناء كانو مستخبين دلوقتي بقو السبع رجاله
</su>
</post>
</multipost>
