<multipost id="bolt-arz-DF-175-182187-583424" language="Arabic">
<post id="bolt-arz-DF-175-182187-583424_p1">
<su id="bolt-arz-DF-175-182187-583424_p1_su1">
 بسم الله الرحمن الرحيم
</su>
<su id="bolt-arz-DF-175-182187-583424_p1_su2">
 كل شويه اشوف فتوكه دخله تكتب انه بورسعيديه
</su>
<su id="bolt-arz-DF-175-182187-583424_p1_su3">
 وتقول انهم مش بلطجيه
</su>
<su id="bolt-arz-DF-175-182187-583424_p1_su4">
 زى مجاوبتى ودفعتى عن محافظتك ممكن تجاوبنا لو دول بلطجيه دخلو البلد اذاى مدام هما مش من اهالى بورسعيد
</su>
<su id="bolt-arz-DF-175-182187-583424_p1_su5">
 كان فين اهالى البلد وقته ليه متصدوش للموضوع ده ومنعو الكرثه انه تحصل
</su>
<su id="bolt-arz-DF-175-182187-583424_p1_su6">
 جم امتى واذاى
</su>
<su id="bolt-arz-DF-175-182187-583424_p1_su7">
 وال هنقول زى الجزائر
</su>
</post>
<post id="bolt-arz-DF-175-182187-583424_p2">
<su id="bolt-arz-DF-175-182187-583424_p2_su1">
 حبيبتى انتى كدة بتهاجمى اهل محافظة بحالها وكدة طبعا خطأ فادح
</su>
<su id="bolt-arz-DF-175-182187-583424_p2_su2">
 كل بلد فيها الكويس وفيها الوحش
</su>
<su id="bolt-arz-DF-175-182187-583424_p2_su3">
 ومسئلة دخلوا ازاى فمن غير المنطق ان اهل بورسعيد ينزلو عن بكرة ابيهم عشان يفتشوا اللى داخل البلد نفر نفر
</su>
<su id="bolt-arz-DF-175-182187-583424_p2_su4">
 اهل بورسعيد هم اهلنا دمائهم تجرى فى عروقنا وبلاش نخلط الاوراق ببعض ونعمل فتنة كفاي الفتن اللى احنا فيها
</su>
</post>
<post id="bolt-arz-DF-175-182187-583424_p3">
<su id="bolt-arz-DF-175-182187-583424_p3_su1">
 المفروض متسأليش اهل البلد الناس دي دخلت ازاي
</su>
<su id="bolt-arz-DF-175-182187-583424_p3_su2">
 المفروض تسألي الامن والظباط اللي كانت واقفه تصور اللي بيحصل
</su>
<su id="bolt-arz-DF-175-182187-583424_p3_su3">
 المفروض تسألي المشير جايبهم منين
</su>
</post>
<post id="bolt-arz-DF-175-182187-583424_p4">
<su id="bolt-arz-DF-175-182187-583424_p4_su1">
 والله لا فارقة بورسعيدية ولا اسكندرانية ولا اى حاجة يا حبيبتى
</su>
<su id="bolt-arz-DF-175-182187-583424_p4_su2">
 دول مصريين ومسلمين
</su>
</post>
<post id="bolt-arz-DF-175-182187-583424_p6">
<su id="bolt-arz-DF-175-182187-583424_p6_su1">
 ربنا يباركلك يارب
</su>
<su id="bolt-arz-DF-175-182187-583424_p6_su2">
 كفيتى ووفيتى والله كفااااااااية فتن بقى
</su>
</post>
<post id="bolt-arz-DF-175-182187-583424_p10">
<su id="bolt-arz-DF-175-182187-583424_p10_su1">
 انتى بتتهمى اهل بورسعيد بكده حرام عليكى بلاش فتن انتى لو ساكنه فى عماره وجايلك ضيوف وطلعت ناس ضربتهم يبقى الى فى العماره هما الى ضربوهم 
</su>
<su id="bolt-arz-DF-175-182187-583424_p10_su2">
 بلاش ناخد العاطل فى الباطل هو محدش يعرف يدخل بورسعيد من بره ويروح الاستاد دى بلد مفتوحه مش عماره ولا شارع
</su>
<su id="bolt-arz-DF-175-182187-583424_p10_su3">
  واهل بورسعيد معروفين بالرجوله مش الخسه وبلاش توليع وشعلله وفتن
</su>
</post>
<post id="bolt-arz-DF-175-182187-583424_p12">
<su id="bolt-arz-DF-175-182187-583424_p12_su1">
 يسلمك فمك يا اختى ثم اللى حصل كان داخل الاستاد واهل بورسعيد ماكانوش كلهم جوه الاستاد عشان يقدروا يمنعوا اللى 
</su>
<su id="bolt-arz-DF-175-182187-583424_p12_su2">
 واخيرا انا مصريه بورسعيديه وافتخر
</su>
</post>
<post id="bolt-arz-DF-175-182187-583424_p13">
<su id="bolt-arz-DF-175-182187-583424_p13_su1">
 في ايه يا بنتي انتي عايزاها حرب اهليه عايزانا نهاجم شعب محافظه بحالها لا اله الا الله
</su>
<su id="bolt-arz-DF-175-182187-583424_p13_su2">
 طيب والبلطجيه اللي في بلدك دخلو ازاي اتقي الله انتي بتولعي نار هتاكل الكل
</su>
</post>
<post id="bolt-arz-DF-175-182187-583424_p16">
<su id="bolt-arz-DF-175-182187-583424_p16_su1">
 هو احنا هنمنع الناس تيجى تزور بلدنا
</su>
<su id="bolt-arz-DF-175-182187-583424_p16_su2">
 لو انتى تعرفى اللى ف محافظتك ومين بيزورها وامتى نزلها يبقى احنا هنعمل كدا ؟؟؟؟
</su>
<su id="bolt-arz-DF-175-182187-583424_p16_su3">
 موضوعك غريب ومستفز ملوض لازمة ابدا ف ظل الظروف دى
</su>
</post>
<post id="bolt-arz-DF-175-182187-583424_p18">
<su id="bolt-arz-DF-175-182187-583424_p18_su1">
 بجد انا اديقت من الموضوع
</su>
<su id="bolt-arz-DF-175-182187-583424_p18_su2">
 مهما حصل احنا مصريين مظنش ان اخويا وابن عمى يعملوا كده احنا ممكن نكون متعصبين فى الكوره بس مش لدرجه القتل للدرجه دى 
</su>
<su id="bolt-arz-DF-175-182187-583424_p18_su3">
 وبعدين محصل تعصبات كتيره فى ارض الملعب السنين اللى فاتوا اشمعنا دلوقتى بتحصل المجازر دى
</su>
<su id="bolt-arz-DF-175-182187-583424_p18_su4">
 حسبى الله ونعم الوكيل اللهم ارفع غضبك ومقتك عنا يارحم الراحمين
</su>
</post>
<post id="bolt-arz-DF-175-182187-583424_p19">
<su id="bolt-arz-DF-175-182187-583424_p19_su1">
 انا مع كلام seeramazen,,, طيب ما هو في كمان بلطجية في القاهرة..
</su>
<su id="bolt-arz-DF-175-182187-583424_p19_su2">
 ايوه ممكن يكون اللي عمل كده الجزء الوحش من بورسعيد.. واكيد كل محافظة وفيها ناس كويسين وناس وحشين.. 
</su>
<su id="bolt-arz-DF-175-182187-583424_p19_su3">
 ده انتي ممكن تبقي ساكنة في عمارة وجارتك اللي ساكنة جنبك بتعمل فيكي اعمال شر الدنيا وما فيها..
</su>
<su id="bolt-arz-DF-175-182187-583424_p19_su4">
 المهم دلوقتي، اننا ندعي للشهداء والضحايا اللي راحوا بدون اي ذنب.. وندعي ربنا يصبر اهاليهم..
</su>
<su id="bolt-arz-DF-175-182187-583424_p19_su5">
 ربنا يصلح حال البلد بقى ويطهرها من كل شررررر
</su>
</post>
<post id="bolt-arz-DF-175-182187-583424_p20">
<su id="bolt-arz-DF-175-182187-583424_p20_su1">
 ياحبيبتى والله مش فارقه بورسعيديه ولا اسكندرانيه ولا اى محافظه
</su>
<su id="bolt-arz-DF-175-182187-583424_p20_su2">
 ده بيبقى ترتيب وكله متجهز
</su>
<su id="bolt-arz-DF-175-182187-583424_p20_su3">
 طب تقدرى تقوليلى ازاى الامن والظباط يدخلو ناس تتفرج على متش ومعاهم سنج ومطاوى والبلاوى السوده ديه
</su>
<su id="bolt-arz-DF-175-182187-583424_p20_su4">
 ليهم هدف ان يحصل كده
</su>
<su id="bolt-arz-DF-175-182187-583424_p20_su5">
 والله اعلم
</su>
</post>
<post id="bolt-arz-DF-175-182187-583424_p21">
<su id="bolt-arz-DF-175-182187-583424_p21_su1">
 انا عاوزة اقول إن اللي راح من شبابنا كلامكم ده مش هايرجعه
</su>
<su id="bolt-arz-DF-175-182187-583424_p21_su2">
 أنا بقول هو قدرهم كده....كان فيه تحذيرات من قبل المباراة...لكن الله يسامحهم اللي وافقوا إنها تتعمل
</su>
<su id="bolt-arz-DF-175-182187-583424_p21_su3">
 عشان يموت كل دول من شبابنا...
</su>
</post>
<post id="bolt-arz-DF-175-182187-583424_p23">
<su id="bolt-arz-DF-175-182187-583424_p23_su1">
 يا حبيبتى زى ما فى ناس كويسه فى ناس العكس الى عملوا كده بورسيديه ولا لا مش قضيتنا الاهم انهم يجوا ويتحاكموا ويتعدموا علشان نارنا احنا تبرد قبل اهاليهم
</su>
</post>
<post id="bolt-arz-DF-175-182187-583424_p24">
<su id="bolt-arz-DF-175-182187-583424_p24_su1">
 يا سلام ايه ده بتحاسبي محافظة بورسعيد ان عندهم بلطجية
</su>
<su id="bolt-arz-DF-175-182187-583424_p24_su2">
 طيب متحاسبي القاهرة على البلطجية بتوعها
</su>
</post>
<post id="bolt-arz-DF-175-182187-583424_p25">
<su id="bolt-arz-DF-175-182187-583424_p25_su1">
 يبنتى فى ناس تصدت ليهم برا الاستاد
</su>
<su id="bolt-arz-DF-175-182187-583424_p25_su2">
 انتى مشوفتيش حاجة
</su>
<su id="bolt-arz-DF-175-182187-583424_p25_su3">
 وواحنا مش فاهل بورسعيد يعنى مش معقوله محافظه بحالها تكون بلطجيه اكيد الى هاجموا الاستاد دول بلطجيه والى قتلوا الشهدا دول جالهم قلب ازاى يعملوا كدة اكيد دول مش من الثوار ولا يعرفوا يعنى ايه ادب واخلاق ورحمه
</su>
<su id="bolt-arz-DF-175-182187-583424_p25_su4">
 احنا محتاجين قدوة و مثل اعلى فى الوقت حالى ينقذنا
</su>
</post>
<post id="bolt-arz-DF-175-182187-583424_p26">
<su id="bolt-arz-DF-175-182187-583424_p26_su1">
 التقييم سيء بصراحه هو انتي سايبه الأمن والداخليه وبتسالي البورسعيدين دخلتم البلطجيه ليه ؟؟؟؟؟؟؟؟؟
</su>
</post>
<post id="bolt-arz-DF-175-182187-583424_p30">
<su id="bolt-arz-DF-175-182187-583424_p30_su1">
 يعني ايه بور سعيد ولا اي محافظه تانيه
</su>
<su id="bolt-arz-DF-175-182187-583424_p30_su2">
 دول في الاخر مصرررررررررررررررررررررررر
</su>
</post>
<post id="bolt-arz-DF-175-182187-583424_p31">
<su id="bolt-arz-DF-175-182187-583424_p31_su1">
 مع احترامي ليكي اه انا بورسعديه ومعرفش دول جم منين وكل بلد فيها الحلو والوحش
</su>
<su id="bolt-arz-DF-175-182187-583424_p31_su2">
 ياعني حضرتك من القاهره وعندك بلطجيه وبيحرقو ويخربو ويقتلو
</su>
<su id="bolt-arz-DF-175-182187-583424_p31_su3">
 نيجي احنا بقي ونقولك البلطجيه دول جم منين.
</su>
<su id="bolt-arz-DF-175-182187-583424_p31_su4">
 لو سمحت متسئيش لحد ومتعمميش
</su>
<su id="bolt-arz-DF-175-182187-583424_p31_su5">
 والناس كلها عرفه ان نص الي فبورسعيد مغتربين ومش من بورسعيد
</su>
</post>
<post id="bolt-arz-DF-175-182187-583424_p33">
<su id="bolt-arz-DF-175-182187-583424_p33_su1">
 اناااااااااااا من بورسعيد ومستعدة اجوبك على سوالك دخلوووو بيييييييييييين الشوطييييييييييين والامن فتحلهم البوابة علشااااااان كان المصرى مغلوب اول شوط علشان معروووووف اية الى هيحصل 
</su>
<su id="bolt-arz-DF-175-182187-583424_p33_su2">
 وصدقينى لو كان العكس كان الضحااااية دلوقتى هتبقى من المصرى بس ربنا حب يكشفهم احناااا الى كسبنا طبعا مش معقول ان المخطط يبوووظ
</su>
<su id="bolt-arz-DF-175-182187-583424_p33_su3">
  وشوفى الفيديوهاااااااااات مخطط ينجح كويس شوفى الامن كااااان وقف ازااااااى ولا كانو موجود وهما كانهم اخدين امر انهم ما يتحركوش علشان الجح
</su>
</post>
<post id="bolt-arz-DF-175-182187-583424_p36">
<su id="bolt-arz-DF-175-182187-583424_p36_su1">
 كفايه مهاترات بقه الموضوع اكبر من كده بكتير الموضوع اصبح امن دوله واقتصاد دوله بينهار وبلطجه ونهب عم شوارعنا 
</su>
<su id="bolt-arz-DF-175-182187-583424_p36_su2">
 انهارده مات 74 شاب وياترى بكره فيه ايه وانتوا بتتكلموا ف بورسعيد لا القاهره
</su>
</post>
<post id="bolt-arz-DF-175-182187-583424_p37">
<su id="bolt-arz-DF-175-182187-583424_p37_su1">
 انا مع كلام seeramazen
</su>
</post>
<post id="bolt-arz-DF-175-182187-583424_p38">
<su id="bolt-arz-DF-175-182187-583424_p38_su1">
 يعني ايه كانو فين مش ملاحظه اني سؤالك غريب اووووووووووووووي احنا كلنا مصرين وفي بلد واحده وكمان هو في حد كان يتوقع اللي حصل ده
</su>
<su id="bolt-arz-DF-175-182187-583424_p38_su2">
  وكمان ما في ناس منهم ماتت ولا هما عايزين يموتو ولادهم بأيديهم مفيش داعي ننول اللي كان السبب في اللي حصل اللي هو عايزه اننا في الأخر ناكل في بعض
</su>
</post>
<post id="bolt-arz-DF-175-182187-583424_p41">
<su id="bolt-arz-DF-175-182187-583424_p41_su1">
 زى ما اى حد فينا بيسافر اى مكان لو معاه سلاح محدش هيعرف يا اختى
</su>
<su id="bolt-arz-DF-175-182187-583424_p41_su2">
 وع فكرة انا مش من بورسعيد
</su>
<su id="bolt-arz-DF-175-182187-583424_p41_su3">
 والبلد الوحيدة اللى بنفتش منها واحنا خارجين بس مش داخلين هى العريش
</su>
</post>
<post id="bolt-arz-DF-175-182187-583424_p42">
<su id="bolt-arz-DF-175-182187-583424_p42_su1">
 لو جاي علي بوسعيد... اكتب لامك وصيه.. علشان هتموت اكيد.. و ملكش اي دية.. بنقولها لاي حد و خلاص مفيش هزار.. هتشوفو الموت بجد.. والليلة ضرب نار.. هتفوقو علي كابوس... و هتصحو علي جحيم.. و الي هيعمل دكر... مش هيروح سليم..
</su>
<su id="bolt-arz-DF-175-182187-583424_p42_su2">
 انا مصدومة الكلام ده من الفيس معناه اية؟
</su>
</post>
<post id="bolt-arz-DF-175-182187-583424_p45">
<su id="bolt-arz-DF-175-182187-583424_p45_su1">
 المشاركة الأصلية كتبت بواسطة روح الخير كانو فين اهل البلد لم الناس دى دخلت
</su>
<su id="bolt-arz-DF-175-182187-583424_p45_su2">
 هما اهل البلد هيقفوا يفتشوا ويحققوا فى شخصية كل واحد داخل عندهم ولا ايه
</su>
<su id="bolt-arz-DF-175-182187-583424_p45_su3">
 حرام عليكى بلاش تتهمى الناس بالباطل
</su>
</post>
<post id="bolt-arz-DF-175-182187-583424_p47">
<su id="bolt-arz-DF-175-182187-583424_p47_su1">
 لا داعى لتحميل اهل بورسعيد بالكامل نتيجه هذه الاحداث
</su>
<su id="bolt-arz-DF-175-182187-583424_p47_su2">
 ما حصل يمكن ان يحدث فى اى محافظه اخرى
</su>
<su id="bolt-arz-DF-175-182187-583424_p47_su3">
 فكل مكان يوجد به الجيد ويوجد به الخاطىء
</su>
<su id="bolt-arz-DF-175-182187-583424_p47_su4">
 بارك الله فيكى
</su>
</post>
</multipost>
