<multipost id="bolt-arz-NG-169-181090-38875" language="Arabic">
<post id="headline">
<su id="headline_su1"> 19 مارس حتقول رايك والا لا؟؟</su>
</post>
<post id="bolt-arz-NG-169-181090-38875_p1">
<su id="bolt-arz-NG-169-181090-38875_p1_su1"> شباب مصر الجميل عايز يغير الدنيا كلها</su>
<su id="bolt-arz-NG-169-181090-38875_p1_su2"> عايزين بكره احلى</su>
<su id="bolt-arz-NG-169-181090-38875_p1_su3"> يا ترى ازاى؟؟</su>
<su id="bolt-arz-NG-169-181090-38875_p1_su4"> ده كان سؤالى من فتره طويله بس مش سؤالى دلوقتى</su>
<su id="bolt-arz-NG-169-181090-38875_p1_su5"> سؤالى يا ترى حتروح تقول اه او لا للتعديلات الدستوريه الاخيره؟؟</su>
<su id="bolt-arz-NG-169-181090-38875_p1_su6"> وعلى اساس ايه حيكون قرارنا</su>
<su id="bolt-arz-NG-169-181090-38875_p1_su7"> وايه اللى انت معترض عليه فى التغييرات اللى تمت؟؟</su>
<su id="bolt-arz-NG-169-181090-38875_p1_su8"> المهم يا اصدقائى</su>
<su id="bolt-arz-NG-169-181090-38875_p1_su9"> اننا نتفق اننا حنقول راينا يوم 19 مارس</su>
<su id="bolt-arz-NG-169-181090-38875_p1_su10"> سواء ايوه او لا</su>
<su id="bolt-arz-NG-169-181090-38875_p1_su11"> لازم بقى نتغير</su>
<su id="bolt-arz-NG-169-181090-38875_p1_su12"> مش كلام فى الهوا</su>
</post>
<post id="bolt-arz-NG-169-181090-38875_p2">
<su id="bolt-arz-NG-169-181090-38875_p2_su1"> صح الكلام لازم كلنا نقول رأينا</su>
<su id="bolt-arz-NG-169-181090-38875_p2_su2"> من رأيي اه كمرحلة انتقالية</su>
</post>
<post id="bolt-arz-NG-169-181090-38875_p3">
<su id="bolt-arz-NG-169-181090-38875_p3_su1"> والله انا بقيت محتاره</su>
<su id="bolt-arz-NG-169-181090-38875_p3_su2"> هوه الاكيد انى ان شاء الله حاروح اقول راييى بس يا رب اقدر</su>
<su id="bolt-arz-NG-169-181090-38875_p3_su3"> السؤال المهم دلوقتى</su>
<su id="bolt-arz-NG-169-181090-38875_p3_su4"> يا ترى حقول اه والا لا</su>
<su id="bolt-arz-NG-169-181090-38875_p3_su5"> بفكر اقول ايوه علشان نعدى المرحله دى ونعدى الانتخابات وبعد كده نعمل دستور جديد كامل متكامل مش سريع زى التعديلات الاخيره</su>
<su id="bolt-arz-NG-169-181090-38875_p3_su6"> ووقت تانى بقول لا لانى خيفه يكون لدستور من الاساس فقد شرعيته وقت تنحى الرئيس السابق وتولى الجيش زمام الامور وده مش ينطبق على الدستور يبقى هوه انحل اصلا وقتها</su>
<su id="bolt-arz-NG-169-181090-38875_p3_su7"> بس لو كان انحل مش المستشارين اللى عدلوا فيه كان يبقى ده رايهم وخصوصا انهم من اعلى المستويات فى الدوله وفاهمين</su>
<su id="bolt-arz-NG-169-181090-38875_p3_su8"> اعمل ايه دلوقتى؟؟</su>
</post>
<post id="bolt-arz-NG-169-181090-38875_p4">
<su id="bolt-arz-NG-169-181090-38875_p4_su1"> أنا فعلا عاوز أروح و أقول رأيي نعم</su>
<su id="bolt-arz-NG-169-181090-38875_p4_su2"> بس المشكلة لو كنت في الشغل مش هعرف أصوت لأني بعيد عن محل الإقامة اللي في البطاقة</su>
<su id="bolt-arz-NG-169-181090-38875_p4_su3"> أنا كنت عاوزهم يبقى التصويت في أي لجنة بس مش عارف هينفع و لا لأ</su>
</post>
<post id="bolt-arz-NG-169-181090-38875_p5">
<su id="bolt-arz-NG-169-181090-38875_p5_su1"> لو للجاليات المصرية تصويت</su>
<su id="bolt-arz-NG-169-181090-38875_p5_su2"> ان شاء الله هروح اقول لا</su>
<su id="bolt-arz-NG-169-181090-38875_p5_su3"> لا لاني مش موافق على مبدأ ان اللي متجوز غير مصرية ما يترشحش</su>
<su id="bolt-arz-NG-169-181090-38875_p5_su4"> لا لان الدستور سقط بسقوط الطاغية</su>
<su id="bolt-arz-NG-169-181090-38875_p5_su5"> لا لان الدستور الجديد مش محتاج وقت طويل عشان يتعمل</su>
<su id="bolt-arz-NG-169-181090-38875_p5_su6"> لا لان الدستور القديم هيخلق طاغية تاني</su>
</post>
<post id="bolt-arz-NG-169-181090-38875_p6">
<su id="bolt-arz-NG-169-181090-38875_p6_su1"> تقولي لأ يا نيهال</su>
<su id="bolt-arz-NG-169-181090-38875_p6_su2"> عارفة لية</su>
<su id="bolt-arz-NG-169-181090-38875_p6_su3"> علشان المستشارين اللي علي أعلي مستوي دول زي ما قدرو يعدلوة يقدرو يعملو واحد جديد..مش معضلة صدقيني ولا هتكلفهم حاجة</su>
<su id="bolt-arz-NG-169-181090-38875_p6_su4"> لازم نقول لأة</su>
</post>
<post id="bolt-arz-NG-169-181090-38875_p8">
<su id="bolt-arz-NG-169-181090-38875_p8_su1"> أنا هقول نعم لأنها أحسن من مافيش لحد ما البلد تستقر و بعدين نبقى نفكر نغير الدستور كله</su>
<su id="bolt-arz-NG-169-181090-38875_p8_su2"> لأنك لو جيت تغيره دلوقتي و الحال مش مستقر هتلاقي كل واحد مافيش مادة جايه على هواه يطلع و يعمل اعتصام</su>
<su id="bolt-arz-NG-169-181090-38875_p8_su3"> فأنا هقول نعم زي بداية كده , يعني نعم بس هتكملوا بعدها , مش نعم و بس دي آخر حاجة تعملوها</su>
</post>
<post id="bolt-arz-NG-169-181090-38875_p14">
<su id="bolt-arz-NG-169-181090-38875_p14_su1"> اذا مش سافرت وكنت في مصر يوم 19 فأكيد هروح الاستفتاء .. وهقول اني مش موافق على التعديلات (90% منها)</su>
<su id="bolt-arz-NG-169-181090-38875_p14_su2"> لازم كلنا نشارك سواء معارضين أو موافقين، لازم يكون لينا دور في الحياة السياسية علشان نثبت اننا موجودين..</su>
<su id="bolt-arz-NG-169-181090-38875_p14_su3"> ولازم نزاكر المواد المعدلة كويس جدا قبل ما نقول رأينا ..</su>
<su id="bolt-arz-NG-169-181090-38875_p14_su4"> لأن دا مستقبل بلدنا "مستقبلنا" وأمانة في ادينا</su>
<su id="bolt-arz-NG-169-181090-38875_p14_su5"> لي عودة ان شاء الله علشان اقول معترض على ايه بالظبط</su>
</post>
<post id="bolt-arz-NG-169-181090-38875_p15">
<su id="bolt-arz-NG-169-181090-38875_p15_su1"> السلام عليكم ...</su>
<su id="bolt-arz-NG-169-181090-38875_p15_su2"> متفقة تمامًا ... لازم كلنا ننزل موافقين أو معترضين ...</su>
<su id="bolt-arz-NG-169-181090-38875_p15_su3"> وأنا منتظرة أعرف الاعتراضات والآراء كلها</su>
<su id="bolt-arz-NG-169-181090-38875_p15_su4"> عذرًا لتدخلي ..</su>
<su id="bolt-arz-NG-169-181090-38875_p15_su5"> تحياتي ..</su>
</post>
<post id="bolt-arz-NG-169-181090-38875_p16">
<su id="bolt-arz-NG-169-181090-38875_p16_su1"> هروح واقول لا .. تقريبا اسباب محمد رضا بالظبط .......</su>
<su id="bolt-arz-NG-169-181090-38875_p16_su2"> خديجة .. احنا اتكلمنا فى النقطة دى سوا طبعا</su>
<su id="bolt-arz-NG-169-181090-38875_p16_su3"> انما فيما يخص كلامك عن السلك الدبلوماسى انتى بتقولى ان ده شيئ معروف بالنسبة للدبلوماسيين من قبل كده</su>
<su id="bolt-arz-NG-169-181090-38875_p16_su4"> حتى لو ده المفروض يطبق على رئيس الجمهورية</su>
<su id="bolt-arz-NG-169-181090-38875_p16_su5"> دى حاجة لازم تكون معروفة مسبقا</su>
<su id="bolt-arz-NG-169-181090-38875_p16_su6"> يعنى ميكونش حق الدولة مديهولك و مش قايلالكانه هيمنعك من حق تانى</su>
<su id="bolt-arz-NG-169-181090-38875_p16_su7"> و بعد كدا ييجى يقولك والله احنا اسفين انت اتجوزت مش مصرية</su>
<su id="bolt-arz-NG-169-181090-38875_p16_su8"> انت خلفت ولد فى استراليا واخد الجنسية اوتوماتيك مينفعش</su>
<su id="bolt-arz-NG-169-181090-38875_p16_su9"> مع اقتناعى تماما انه اى حد من حقة يمسك اى منصب ايا كان حتى لو مراته من اعماق المحيط الهندى !</su>
</post>
<post id="bolt-arz-NG-169-181090-38875_p17">
<su id="bolt-arz-NG-169-181090-38875_p17_su1"> صباح الخير ع الجميع ...</su>
<su id="bolt-arz-NG-169-181090-38875_p17_su2"> يعني في إطار تبادل الآراء لوصول كل منا لشيء يقنعه ويشعر أنه رُبما يكن صوابًا .!</su>
<su id="bolt-arz-NG-169-181090-38875_p17_su3"> حابة أعرف مرحلة ما بعد الرفض مثلاً ..؟</su>
<su id="bolt-arz-NG-169-181090-38875_p17_su4"> إيه المرحلة الواقعية بعدها اللي تضمنلي ان العسكر يمسكوا أمور الدولة في الفترة اللي محددها فقط! وما يتحولش لشيء آخر مثلاً .؟</su>
<su id="bolt-arz-NG-169-181090-38875_p17_su5"> وياترى دلوقتي الناس هتتقبل النتيجة مهما كانت ؟ أتمنى ..</su>
<su id="bolt-arz-NG-169-181090-38875_p17_su6"> أكيد الموضوع مش سهل ,,, والحيرة الحالية حاجة طبيعية جدًا إحنا خايفين ع اللي جاي وعايزينه أحسن شيء كلنا ... فـ الكل بيفكر ألف مرة كل يوم فـ اللي هيحصل واللي المفروض يعمله ..!</su>
<su id="bolt-arz-NG-169-181090-38875_p17_su7"> ربنا يوفقنا بقى إننا نبدأ نطلع مصر من النفق اللي كان رمانا فيه !</su>
<su id="bolt-arz-NG-169-181090-38875_p17_su8"> وبدعي تاني ربنا يوفقنا ويبصرنا للصح والخير لينا ولبلدنا</su>
<su id="bolt-arz-NG-169-181090-38875_p17_su9"> و احترامي لكل الآراء والاختلافات ......</su>
<su id="bolt-arz-NG-169-181090-38875_p17_su10"> لأن كلنا بنفكر إزاي ناخد بإيد مصر لقدام .... والأفكار بتختلف</su>
<su id="bolt-arz-NG-169-181090-38875_p17_su11"> ايًا كان موقفك من التعديلات اذهب يوم الاستفتاء وامسك علم بلادك فانه يوم عرس ديمقراطي</su>
</post>
<post id="bolt-arz-NG-169-181090-38875_p19">
<su id="bolt-arz-NG-169-181090-38875_p19_su1"> صباح الخير والورد البلدى يا شباب مصر</su>
<su id="bolt-arz-NG-169-181090-38875_p19_su2"> خديجه روكا عمرو</su>
<su id="bolt-arz-NG-169-181090-38875_p19_su3"> خديجه معلشى انا مش فهمت نقطه اعتراضك على جنسيه زوجه الرئيسانتى معاها والا ضدها؟</su>
<su id="bolt-arz-NG-169-181090-38875_p19_su4"> اعذرينى شكلى مش مركزه</su>
<su id="bolt-arz-NG-169-181090-38875_p19_su5"> بس اللى حابه اقوله بما ان شروط الالتحاق بى كليه عسكريه هو مصريه الجدود فمابالكم بارفع مستوى بالدوله</su>
<su id="bolt-arz-NG-169-181090-38875_p19_su6"> انا معاكى ان الامر مخيف جدا وخصوصاان معظم اللى موافق على تلك التعديلات موافق فقط للعبور من تلك المرحله ولتكوين برلمان مصرى شعبى من الناس اللى بتخاف على مصلحه البلد مش اللى بتدور على مصلحتها والسلام</su>
<su id="bolt-arz-NG-169-181090-38875_p19_su7"> ومن بعده تكوين دستور جديد للبلاد وده شئ اكدته القوات المسلحه ودى الحاجه الوحيده اللى عندى لسه ثقه فيها</su>
<su id="bolt-arz-NG-169-181090-38875_p19_su8"> خديجة مع التعديل بخصوص المادة دى ولازم يكون مصرى الجدود و الزوجة ..</su>
<su id="bolt-arz-NG-169-181090-38875_p19_su9"> روكا و عمرو ...اكيد رايكم بحترمه بس يا ترى لو الاغلبيه قالت لا حيكون ايه رد الفعل اوالتصور الاخر للفتره دى</su>
<su id="bolt-arz-NG-169-181090-38875_p19_su10"> مجلس رئاسى لحين اتمام الدستور الجديد و انتهاء الفترة الانتقالية</su>
<su id="bolt-arz-NG-169-181090-38875_p19_su11"> اللى خايفه منه كمان للاسف الشديد يا ترى الناس حتحترم راى الاغلبيه ايا كان حيكون ايه والا حتطعن بالتزوير</su>
<su id="bolt-arz-NG-169-181090-38875_p19_su12"> ولو حتى مش طعنت بالتزوير يا ترى حنلاقى فئه منوره الميدان ومعترضه ان رايها مش اتنفذ؟؟</su>
<su id="bolt-arz-NG-169-181090-38875_p19_su13"> والا كلنا حنحترم النتيجه ايا كانت</su>
<su id="bolt-arz-NG-169-181090-38875_p19_su14"> هو طبعا مننتظرش ان كل الناس هتتصرف على الوجه الصحيح</su>
<su id="bolt-arz-NG-169-181090-38875_p19_su15"> بس مادام فيه استفتاء او انتخابات حقيقية المفروض نوافق عالنتيجة</su>
<su id="bolt-arz-NG-169-181090-38875_p19_su16"> يعنى ميكونش كل الاحزاب عدا الاخوان و الوطنى !!!!!!!!!!!! و كل الحركات و اغلب السياسيين و المفكرين ضد التعديلات والاقى النتيجة 90 % نعم</su>
<su id="bolt-arz-NG-169-181090-38875_p19_su17"> اكيد لازم يكون فى طعون و القضاء برده اللى يقول ده لو بجد الدنيا رجعت نضيفة</su>
<su id="bolt-arz-NG-169-181090-38875_p19_su18"> خديجه نسيت اقولك......اكيد افضل شئ وعلشان نكون عادلين باختياراتنا انه يتم التصويت على كل تعديلا على حدا</su>
<su id="bolt-arz-NG-169-181090-38875_p19_su19"> ولكن بالتطبيق العملى حيكون صعب جدا فى ظل ظروف البلد والا ايه؟</su>
<su id="bolt-arz-NG-169-181090-38875_p19_su20"> ليه صعب ؟؟؟</su>
<su id="bolt-arz-NG-169-181090-38875_p19_su21"> انه التصويت يكون فيه جدول نعم لكذا ولا لكذا دى حاجة صعبة ؟؟؟؟</su>
<su id="bolt-arz-NG-169-181090-38875_p19_su22"> ولا عشان الراجل اللى بيفرز نحافظ على نظره</su>
<su id="bolt-arz-NG-169-181090-38875_p19_su23"> خيال بجد .. طلسئة ملهاش اى معنى</su>
<su id="bolt-arz-NG-169-181090-38875_p19_su24"> دى من الحاجات اللى مخليانى رافضة التعديلات</su>
<su id="bolt-arz-NG-169-181090-38875_p19_su25"> هو انا هاخد رأيى بالمتوسط ؟؟؟؟؟؟</su>
<su id="bolt-arz-NG-169-181090-38875_p19_su26"> عاجبنى 6 مواد و مش عاجبنى اتنين .. اذن عالبا كده زى ما يكون عاجبنى فموافقة</su>
<su id="bolt-arz-NG-169-181090-38875_p19_su27"> لا انا رأيى يتكون من 6 عاجبنى و 2 مش عاجبنى ... ده رأيى الحقيقى ولازم اقوله صح</su>
</post>
<post id="bolt-arz-NG-169-181090-38875_p25">
<su id="bolt-arz-NG-169-181090-38875_p25_su1"> ابسط سبب يخلي الواحد يرفض التعديلات هو ان المستشار طارق البشري نفسه قال فى حوار مع منى الشاذلى انه شخصيا وحتى بعد التعديلات لا يضمن ان يأتى الرئيس القادم بدكتاتورية جديدة</su>
<su id="bolt-arz-NG-169-181090-38875_p25_su2"> يا جمالك يا بشري!!</su>
<su id="bolt-arz-NG-169-181090-38875_p25_su3"> ومش قادر افهم ليه الناس بقت تدافع عن الاخوان بمنطق الدفاع عن العيل الصغير اللى ابوه كان بيعامله وحش وبيحب اخواته اكتر</su>
</post>
<post id="bolt-arz-NG-169-181090-38875_p36">
<su id="bolt-arz-NG-169-181090-38875_p36_su1"> - المجلس العسكرى مش مقدس ورأيه يحتمل الخطأ والصواب عادي</su>
<su id="bolt-arz-NG-169-181090-38875_p36_su2"> - دا مش تخويف للمواطن. دا كلام واقعى وفيه انفلات امنى فعلا. حضرتك تقدرى تحمى نفسك لكن فى الاستفتاء هتروحي تدي صوتك وتروحى أكيد مش هتبقى فاضية تقعدي تحمى اللجنة.</su>
</post>
<post id="bolt-arz-NG-169-181090-38875_p39">
<su id="bolt-arz-NG-169-181090-38875_p39_su1"> طيب ولو عملنا زي ما حضرتك بتقول كدا وكانت النتيجة انك مش موافق علي مادتين من مجموع ستة</su>
<su id="bolt-arz-NG-169-181090-38875_p39_su2"> يا تري هتبقي نتيجة الاستفتاء مرضية؟</su>
<su id="bolt-arz-NG-169-181090-38875_p39_su3"> معتقدشي طبعا</su>
<su id="bolt-arz-NG-169-181090-38875_p39_su4"> كون اني أعترض علي مادة أو اتنين وكانت النتيجة النهائية للاستفتاء كدا هيستمر العمل بالتعديلات رغم اعتراضنا علي بعض موادة</su>
<su id="bolt-arz-NG-169-181090-38875_p39_su5"> ودا من وجهة نظري هيبقي محبط جدا لينا</su>
<su id="bolt-arz-NG-169-181090-38875_p39_su6"> نقول لا علشان يعملو دستور جديد يتمشي مع روح الحرية</su>
<su id="bolt-arz-NG-169-181090-38875_p39_su7"> معذرة علي المداخلة</su>
</post>
<post id="bolt-arz-NG-169-181090-38875_p53">
<su id="bolt-arz-NG-169-181090-38875_p53_su1"> شرفتنى مداخاتكم أختى الكريمه /عذبه</su>
<su id="bolt-arz-NG-169-181090-38875_p53_su2"> لو المادتين اللى انا مش موافق عليهم كان الموافقين عليهما أكثر من غير الموافقين يبقى رأى الاغلبيه يسود ويحترم</su>
<su id="bolt-arz-NG-169-181090-38875_p53_su3"> ونفس الشئ بالنسبه لباقى المواد</su>
<su id="bolt-arz-NG-169-181090-38875_p53_su4"> أما أن نعود لمافعله السادات حينما فرض علينا إما ان نوافق على التطبيع وكامب دافيد مع الموافقه على الماده التانيه أو نرفض التطبيع ونرفض التشريع الاسلامى فلا أظنها ديموقراطيه سليمه</su>
<su id="bolt-arz-NG-169-181090-38875_p53_su5"> شكرا لكم وبارك الله فيكم</su>
</post>
<post id="bolt-arz-NG-169-181090-38875_p62">
<su id="bolt-arz-NG-169-181090-38875_p62_su1"> السلام عليكم ورحمة الله وبركاتة</su>
<su id="bolt-arz-NG-169-181090-38875_p62_su2"> تحياتى الطيبه لكى نيهال على موضوعك</su>
<su id="bolt-arz-NG-169-181090-38875_p62_su3"> احب اوضح رأى</su>
<su id="bolt-arz-NG-169-181090-38875_p62_su4"> بالنسبه للدستور والاستفتاء انا بعتبر دا اول اختبار لينا لمفهوم الحريه والديمقراطية</su>
<su id="bolt-arz-NG-169-181090-38875_p62_su5"> لكن استوقفنى شىء مهم طبعا مع احترامى للجميع</su>
<su id="bolt-arz-NG-169-181090-38875_p62_su6"> ان اغلبية الناس فى المنتدى او حتى فى الشارع مش بتقول رأيها بشكل ذاتى دائما بيكون الرأى تابع لرأى الأخر او متأثر برأى الاخر سواء بالايجاب او الرفض</su>
<su id="bolt-arz-NG-169-181090-38875_p62_su7"> دون او جهد للتفكير فى شكل ومضمون الدستور</su>
<su id="bolt-arz-NG-169-181090-38875_p62_su8"> يعنى بتمنى ان كل حد فينا يفكر بعقله</su>
<su id="bolt-arz-NG-169-181090-38875_p62_su9"> ميتأثرش بمقال او راى اخر القرار والاختيار يكون قرارك انت</su>
<su id="bolt-arz-NG-169-181090-38875_p62_su10"> ومش معنى انى مسمعش للاخرين اسمعهم لكن لازم افكر اكتر من مرة حتى اقتنع تماما</su>
<su id="bolt-arz-NG-169-181090-38875_p62_su11"> بالنسبه لرأى انا مؤيدة للتغييرات فى هذة الفترة</su>
<su id="bolt-arz-NG-169-181090-38875_p62_su12"> والاسباب كثيره وواضحه لكل المؤييدن مثلى</su>
<su id="bolt-arz-NG-169-181090-38875_p62_su13"> ولكن سؤال استوقفنى لو قلت لاء ماذا سيكون بعد لاء</su>
<su id="bolt-arz-NG-169-181090-38875_p62_su14"> هل سيبقى الحال على ما هو عليه الان ؟؟؟</su>
<su id="bolt-arz-NG-169-181090-38875_p62_su15"> وكم من الوقت سيتغرق كتابة الدستور ؟؟</su>
<su id="bolt-arz-NG-169-181090-38875_p62_su16"> هل الدستور الجديد سيمحى ما قبله من تاريخ وسنبدأ تاريخنا الجديد من 2011 ؟؟</su>
<su id="bolt-arz-NG-169-181090-38875_p62_su17"> هل سيعترف بمصر كدوله من 2011 فقظ</su>
<su id="bolt-arz-NG-169-181090-38875_p62_su18"> ملاحظه</su>
<su id="bolt-arz-NG-169-181090-38875_p62_su19"> مش على فكرة ممكن اووى الدوله تعمل دستور جديد مش هيبقى صعب ولا حاجة بس هيكون هوهو نفس الدستور مع اختلاف الصيغه فقط لا غير مش هنستفيد شىء غير اهدار الوقت</su>
<su id="bolt-arz-NG-169-181090-38875_p62_su20"> تحياتى</su>
</post>
<post id="bolt-arz-NG-169-181090-38875_p63">
<su id="bolt-arz-NG-169-181090-38875_p63_su1"> وانا ان شاء الله هقول لأ</su>
</post>
<post id="bolt-arz-NG-169-181090-38875_p65">
<su id="bolt-arz-NG-169-181090-38875_p65_su1"> المدة لحد امتي ؟</su>
<su id="bolt-arz-NG-169-181090-38875_p65_su2"> هل الدستور الى هيتعمل هيرضي كل الاذواق ؟</su>
<su id="bolt-arz-NG-169-181090-38875_p65_su3"> ماذا عن المرأة وانتخابات الكوتة .. والنسبة ؟؟</su>
<su id="bolt-arz-NG-169-181090-38875_p65_su4"> ماذا عن المسيحين وحرية العقيدة وبناء الكنائس والتبشير ؟</su>
<su id="bolt-arz-NG-169-181090-38875_p65_su5"> ماذا عن الاحزاب وتعددها ..؟</su>
<su id="bolt-arz-NG-169-181090-38875_p65_su6"> الفترة الى هيتعمل فيها الدستور سنة ولا سنة ونص ؟؟؟</su>
<su id="bolt-arz-NG-169-181090-38875_p65_su7"> الجيش هيفضل فى الشوارع كدة ؟</su>
<su id="bolt-arz-NG-169-181090-38875_p65_su8"> حالة الامن والامان هتفضل لحد امتي فى النازل كدة ؟</su>
<su id="bolt-arz-NG-169-181090-38875_p65_su9"> الاقتصاد والبورصة المصرية هتفضل لحد امتي علي كدة ؟</su>
<su id="bolt-arz-NG-169-181090-38875_p65_su10"> اتفاقية تقسيم حوض النيل وتوقيع ست دول ومساعدة اسرائيل لبعض الدول ؟</su>
<su id="bolt-arz-NG-169-181090-38875_p65_su11"> المشاكل كتير والمصايب أكثر</su>
<su id="bolt-arz-NG-169-181090-38875_p65_su12"> لكن لية مش نوافق علي تعديل دستور نظرا للظروف الاقتصادية والامنية المتدهورة بعد كدة نعمل دستور جديد</su>
<su id="bolt-arz-NG-169-181090-38875_p65_su13"> رأي شخصي وغير ملزم</su>
</post>
<post id="bolt-arz-NG-169-181090-38875_p68">
<su id="bolt-arz-NG-169-181090-38875_p68_su1"> اعتقد محتاجين جيشنا يكون على الحدود الشرقيه والغربيه الان</su>
<su id="bolt-arz-NG-169-181090-38875_p68_su2"> فلازم نوافق علشان نعمل انتخابات المجلس الى مش عيدوم العمر ده 4 او 5 سنوات</su>
<su id="bolt-arz-NG-169-181090-38875_p68_su3"> وهيتغير المجلس</su>
<su id="bolt-arz-NG-169-181090-38875_p68_su4"> المهم نحمى بلدنا لان العالم كله فيه مشاكل</su>
<su id="bolt-arz-NG-169-181090-38875_p68_su5"> واحنا محتاجين لاستقرار البلد</su>
</post>
<post id="bolt-arz-NG-169-181090-38875_p74">
<su id="bolt-arz-NG-169-181090-38875_p74_su1"> بصراحة انا اول مرة اشوف الشعب المصري ايجابي كدا</su>
<su id="bolt-arz-NG-169-181090-38875_p74_su2"> الكل حرج لتعبير عن رايه</su>
<su id="bolt-arz-NG-169-181090-38875_p74_su3"> فمعطم الشعب سيقول نعم لان نعم بنسبه لاناس كثير تعني الا ستفرار</su>
<su id="bolt-arz-NG-169-181090-38875_p74_su4"> نعم تعني الامان</su>
<su id="bolt-arz-NG-169-181090-38875_p74_su5"> نعم تعني حماية امن مصر</su>
<su id="bolt-arz-NG-169-181090-38875_p74_su6"> ومع احترامي الشديد لكل من قال لا ولكني أرجو منه أن يراجع نفسه</su>
<su id="bolt-arz-NG-169-181090-38875_p74_su7"> لاننا في حاله خراب والبلد مش مستحمله</su>
</post>
</multipost>
