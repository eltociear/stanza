<multipost id="bolt-arz-NG-169-181090-39106" language="Arabic">
<post id="bolt-arz-NG-169-181090-39106_p3">
<su id="bolt-arz-NG-169-181090-39106_p3_su1"> إقتباس:</su>
<su id="bolt-arz-NG-169-181090-39106_p3_su2"> شكرا للحكومه على انشاءها الكثير من الطرق الجديده على مستوى المحافظه  ولكن دون وضع قبد أو رابط على تحديد المواصفات القباسيه للمطب الصناعي لتأمين الطريق</su>
<su id="bolt-arz-NG-169-181090-39106_p3_su3">  ولا يوجد وعي لدى الجماهير . </su>
<su id="bolt-arz-NG-169-181090-39106_p3_su4"> فنرجوا من السيد المحافظ الاهتمام بهذا الموضوع لأنه مفقود في بلادنا. </su>
<su id="bolt-arz-NG-169-181090-39106_p3_su5"> وكان الله بالعون.</su>
</post>
<post id="bolt-arz-NG-169-181090-39106_p4">
<su id="bolt-arz-NG-169-181090-39106_p4_su1"> على فكره يا كمال انا كمان شرقاويه </su>
<su id="bolt-arz-NG-169-181090-39106_p4_su2"> بس تعرف ان كل اللى اعرفه عن صان الحجر مجرد معلومات اما عن طريق الكتب او من مدرسين المدرسه الابتدائيه بتاعتى</su>
<su id="bolt-arz-NG-169-181090-39106_p4_su3"> يبقى ده غلط مين </su>
<su id="bolt-arz-NG-169-181090-39106_p4_su4"> ولما اكون انا اللى فى الشرقيه مشفتش اَثار محافظتى يبقى نلوم السائحين اللى جايين من بره لو مش زاروها</su>
<su id="bolt-arz-NG-169-181090-39106_p4_su5"> ربنا معانا كلنا</su>
<su id="bolt-arz-NG-169-181090-39106_p4_su6"> وبس</su>
</post>
<post id="bolt-arz-NG-169-181090-39106_p8">
<su id="bolt-arz-NG-169-181090-39106_p8_su1"> ياجماعه وربنا انتو خضدتونى</su>
<su id="bolt-arz-NG-169-181090-39106_p8_su2"> انا من الحسينيه</su>
<su id="bolt-arz-NG-169-181090-39106_p8_su3"> وهننقل قريب صان بس فى مكتن كويس فيه</su>
<su id="bolt-arz-NG-169-181090-39106_p8_su4"> وبكده قللت وعمت سيرش عن صان الحجر </su>
<su id="bolt-arz-NG-169-181090-39106_p8_su5"> شفت الموضوع ده خنقنى وقلقنى جداااااااااااااااااا</su>
</post>
<post id="bolt-arz-NG-169-181090-39106_p9">
<su id="bolt-arz-NG-169-181090-39106_p9_su1"> انا سعيد اننى موجود فى وسط حبايبي الشراقوة وخصوصاً من بلدى الحبيبة الحسينية </su>
<su id="bolt-arz-NG-169-181090-39106_p9_su2"> يمكن الناس تسمعنا وتشوفنا من هنا وبأدب ومن غير مجاملات طبعا وينفذوا لنا كل اللى يقدرهم عليه ربنا</su>
<su id="bolt-arz-NG-169-181090-39106_p9_su3"> البلد محتاجة كتير وكتير </su>
<su id="bolt-arz-NG-169-181090-39106_p9_su4"> وأهم حاجة المياة ( مياه الشرب النظيفة ) </su>
<su id="bolt-arz-NG-169-181090-39106_p9_su5"> والله يا جماعة مهندس من محطة مياه الحسينية أقسم بالله ان المياه في الحسينية لا تصلح للإستخدام الآدمى 000 </su>
<su id="bolt-arz-NG-169-181090-39106_p9_su6"> إلحقونا يا خلق هوووووه وبكفيانى وبكفايا أهلينا فشل كلوى</su>
<su id="bolt-arz-NG-169-181090-39106_p9_su7"> وربنا هيسألكم عن الأمانة دية وهتتحاسبوا عليها</su>
<su id="bolt-arz-NG-169-181090-39106_p9_su8"> ابن البلد 000 سيد عزت 00 من الحسينية</su>
</post>
<post id="bolt-arz-NG-169-181090-39106_p11">
<su id="bolt-arz-NG-169-181090-39106_p11_su1"> انا من الزقازيق ....بس عمرى ما روحت صان الحجر ومش شفت الاثار اللى فيها</su>
<su id="bolt-arz-NG-169-181090-39106_p11_su2"> بس المدرسة كانت بتطلع رحلات لهناك ....</su>
<su id="bolt-arz-NG-169-181090-39106_p11_su3"> واصحابى بيطلعو الرحلة ولما بيرجعو بلاقيهم جايبين الدقن بتاعت التماثيل .....</su>
<su id="bolt-arz-NG-169-181090-39106_p11_su4"> يعنى الاثار بيكسروها ...</su>
<su id="bolt-arz-NG-169-181090-39106_p11_su5"> وقالزلى ان الاثار هناك كل واحد كاتب للذكرى الخالدة وكاتب اسمه على الاثار ....</su>
<su id="bolt-arz-NG-169-181090-39106_p11_su6"> مش عارف المعلومات دى صح ولا لا</su>
<su id="bolt-arz-NG-169-181090-39106_p11_su7"> بس الاهم من الاثار ومن السياح ....هو الشعب ....</su>
<su id="bolt-arz-NG-169-181090-39106_p11_su8"> يعنى ايه مفيش مايه كويسة </su>
<su id="bolt-arz-NG-169-181090-39106_p11_su9"> ويعنى ايه مياة صرف صحى مدهولة المنطقة .....</su>
<su id="bolt-arz-NG-169-181090-39106_p11_su10"> المحافظ اتغير ....ومفيش تجديد</su>
<su id="bolt-arz-NG-169-181090-39106_p11_su11"> افضل وسيلة لعلاج المشكلة دى ...انكم تيجو لمكتب المحافظ فى الزقازيق وتقدمو شكوى بالموضوع دا .....</su>
<su id="bolt-arz-NG-169-181090-39106_p11_su12"> وان شاء الله هيكون فى حل لكل المشاكل دى</su>
</post>
<post id="bolt-arz-NG-169-181090-39106_p12">
<su id="bolt-arz-NG-169-181090-39106_p12_su1"> على قد مانا حزين من المشاكل الكتير اللى بيعانى منها اهالى الحسينية الا انى بفرح لما الناس تتكلم وتحاول تحلها</su>
<su id="bolt-arz-NG-169-181090-39106_p12_su2">  لان محدش بيحل مشاكل حد</su>
<su id="bolt-arz-NG-169-181090-39106_p12_su3"> لازم اصحاب المشكلة يتحركو وان شاء اللة ربنا هايوفقنا</su>
</post>
<post id="bolt-arz-NG-169-181090-39106_p13">
<su id="bolt-arz-NG-169-181090-39106_p13_su1"> أحب اولا انى ابلغ سلامى للجميع واعرف بنفسى </su>
<su id="bolt-arz-NG-169-181090-39106_p13_su2"> انا محمد من الحسينية واحب اقول ان كل المشاكل اللى اتكلمتو عنها دى تعتبر نقطة فى بحر بالنسبة للمشاكل الحقيقية اللى موجودة فى البلد </su>
<su id="bolt-arz-NG-169-181090-39106_p13_su3"> انا لو هحكى قصص عن التقصير اللى حصل معايا انا شخصيا مش هيكفينا 100 منتدى </su>
<su id="bolt-arz-NG-169-181090-39106_p13_su4"> لكن احب اوضع امام اعينكم المشكلة المهمة والرئيسية وهى جهل الشعب </su>
<su id="bolt-arz-NG-169-181090-39106_p13_su5"> ويا ريت محدش يزعل منى </su>
<su id="bolt-arz-NG-169-181090-39106_p13_su6"> انا كمان من الشعب </su>
<su id="bolt-arz-NG-169-181090-39106_p13_su7"> ليه مابنتكلمش ونتبع القنوات الشرعية </su>
<su id="bolt-arz-NG-169-181090-39106_p13_su8"> يعنى لو فى تقصير نفضحه فى الجرايد وفى برامج التليفزيون المشهورة والمعروفة او نروح مباشرة للمحافظ واللى اعلى من المحافظ كمان </su>
<su id="bolt-arz-NG-169-181090-39106_p13_su9"> يا جماعة المشكلة الأكبر فينا قبل المئولين لازم نتحرك </su>
<su id="bolt-arz-NG-169-181090-39106_p13_su10"> وادعوكم لزيارة جروب الحسينية سيتى على الفيس بوك </su>
<su id="bolt-arz-NG-169-181090-39106_p13_su11"> ( اخوكم محمد غريب)الحسينيه سيتى ** لوس انجلوس الشرقيه</su>
</post>
<post id="bolt-arz-NG-169-181090-39106_p14">
<su id="bolt-arz-NG-169-181090-39106_p14_su1"> انا قريت الردود وبجد انا فراحنة جدا لانى لاقيت ناس متحمسين لبلدهم زيكوا وخصوصا محافظة الشرقية الى هى محافظتى</su>
<su id="bolt-arz-NG-169-181090-39106_p14_su2"> انا عرفت المنتدى بالصدفة وانا بدور عن معلومات عن المحافظة وخاصة صان الحجرلان انا من المهتمين جدا بالمحافظة</su>
<su id="bolt-arz-NG-169-181090-39106_p14_su3">  وزاد اهتمامى بصان الحجر لما روحت ليها بنفسى .</su>
<su id="bolt-arz-NG-169-181090-39106_p14_su4">  انا روحت زورت صان الحجر وبجد الاثار الى هناك جميلة اوى اوى وكتيرة اوى . </su>
<su id="bolt-arz-NG-169-181090-39106_p14_su5"> وعرفت معلومات كتيرة اوى ان هناك الضربة فى الارض بطلع اثار كتييير جدا .</su>
<su id="bolt-arz-NG-169-181090-39106_p14_su6"> انا مهتمة انى اعرف المميزات والعيوب ونفسى بجد نعمل حاجة لمحافظتنا </su>
<su id="bolt-arz-NG-169-181090-39106_p14_su7"> لكن مش هلوم المسؤلين على اى حاجة لان احنا اساس كل حاجة</su>
<su id="bolt-arz-NG-169-181090-39106_p14_su8">  احنا بايدينا نتكلم ونغير وتعمل حاجات كتير اوى بس بنرجع نقول المسؤليين .</su>
<su id="bolt-arz-NG-169-181090-39106_p14_su9"> يمكن المسؤليين ليهم مسؤلية بس احنا الى ممكن نوجه المسؤلية دى لخدمة بلدنا.</su>
<su id="bolt-arz-NG-169-181090-39106_p14_su10"> ولو مش لاقينا المسؤلين شايفين واجبهم احنا الى نوجههم او نوقفهم</su>
<su id="bolt-arz-NG-169-181090-39106_p14_su11"> عموما انا حاليا بحاول اروح بنفسى لاماكن كتير فى المحافظة اشوف فيها ايه الى ناقصها عشان اقدر اوصل بفكرة او ايه الى ممكن اقدر اقدمه للمحافظة . </su>
<su id="bolt-arz-NG-169-181090-39106_p14_su12"> انا مش بقول انى بطلة ولا هابقة بطلة بس انا شايفة ان احنا الى لازم ناخد خطوة نعملها حتى ولو صغيرة بس هاتفرق كتير .</su>
<su id="bolt-arz-NG-169-181090-39106_p14_su13"> واول خطوة ناخدها اننا نعرف بلدنا .</su>
</post>
</multipost>
