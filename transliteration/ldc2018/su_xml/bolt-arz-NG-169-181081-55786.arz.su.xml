<multipost id="bolt-arz-NG-169-181081-55786" language="Arabic">
<post id="headline">
<su id="headline_su1"> هل كل بنت محجبه محترمه</su>
</post>
<post id="bolt-arz-NG-169-181081-55786_p1">
<su id="bolt-arz-NG-169-181081-55786_p1_su1"> السلام عليكم ورحمه الله وبركاته</su>
<su id="bolt-arz-NG-169-181081-55786_p1_su2"> يا جماعه انا السؤال ده بيتكرر كتير فى تفكيرى بس اود ان تشاركونى التفكير</su>
<su id="bolt-arz-NG-169-181081-55786_p1_su3"> والسؤال واضح هل كل بنت محجبه محترمه ؟؟؟؟؟؟؟؟</su>
<su id="bolt-arz-NG-169-181081-55786_p1_su4"> انا هبدا بالرد</su>
<su id="bolt-arz-NG-169-181081-55786_p1_su5"> انا على مااعتقد ان كل محجبه مش كلهم طبعا مش لازم تكون محترمه وكمان مش كل بنت مش محجبه غير محترمه بالعكس انا بشوف بنات غير محجبات ومحترمين جدا وبشوف بنات محجبات ولا للحجاب اعتبار والله اعلم هم لبسين الحجاب ليه موضه مثلا يا ريت تشاركونى الراى</su>
</post>
<post id="bolt-arz-NG-169-181081-55786_p2">
<su id="bolt-arz-NG-169-181081-55786_p2_su1"> اهلا اسيرة الأحزان</su>
<su id="bolt-arz-NG-169-181081-55786_p2_su2"> مش عبرة طبعا!!</su>
<su id="bolt-arz-NG-169-181081-55786_p2_su3"> في فرق بين واحدة متحجبة وهي على قناعة وبارادتها وفاهمة ابعاد لبسه ، وبتعتبره واجهة لسلوكها العام ، ، وبين واحدة اتفرض عليها الحجاب لأن بيئتها كلها محجبة ، وبتعتبر الأمر مجرد تقليد او وراثة وهي غير قادرة على احترامه</su>
<su id="bolt-arz-NG-169-181081-55786_p2_su4"> في فرق بين اي حد بيتصرف في اي سلوك بيعمله بناء على مبدأ معين هو مقتنع فيه ، وبين انه يتصرف لمجرد يرضي الناس!</su>
<su id="bolt-arz-NG-169-181081-55786_p2_su5"> الانسان لا يفترض أن يحكم على الآخرين بالظاهر فقط ، في عوامل تانية كتير بتدخل في عملية تقييمك للبنت اللي قدامك.</su>
</post>
<post id="bolt-arz-NG-169-181081-55786_p5">
<su id="bolt-arz-NG-169-181081-55786_p5_su1"> السلام عليكم ، أختي الرقيقه سؤالك جميل (هل كل بنت محجبه محترمه ؟ )</su>
<su id="bolt-arz-NG-169-181081-55786_p5_su2"> أحب أقولك ان أوئيد الرأي اللي قالته صديقتنا الجميله أن في بنات ممكن يكون أتفرض عليها الحجاب و طبعاً دي مش بتكون مقياس و في بنات ذيي و الحمد لله أرتدت الحجاب عن اقتناع و أيمان بأن ده تقرب لله و أحتشام لابد منه ،</su>
<su id="bolt-arz-NG-169-181081-55786_p5_su3">  لكن أود أضيف أيضاً أن بشكل عام سواء محجبات أو غير محجبات البنت المحترمه بتتعرف من تصرفاتها يعني مينفعش أني أكون حتى منقبه مش بس محجبه بس أخرج من غير أذن أو محترمش رأي الكبار أو أعرف شباب كتير و أخرج معاهم و أقول دي موضه</su>
<su id="bolt-arz-NG-169-181081-55786_p5_su4">  أو أكون مرتبطه و اظهر أمام الناس أو أمام الطرف الآخر أو أمام نفسي بمظهر غير لائق و أتصرف تصرفات تحط من شأني لا يجوز طبعا ،</su>
<su id="bolt-arz-NG-169-181081-55786_p5_su5">  و في بنات كتيييير غير محجبات بس لبسهم محترم و تصرفاتهم مهذبه و موضوع الحجاب بييجي معاهم بالاقتناع و الايمان مع الوقت و شكراً ليكي على الموضوع الجميل</su>
</post>
<post id="bolt-arz-NG-169-181081-55786_p7">
<su id="bolt-arz-NG-169-181081-55786_p7_su1"> مش مقياس</su>
<su id="bolt-arz-NG-169-181081-55786_p7_su2"> ممكن الحجاب يكون شكلى ستار صاحبته بتدارى خلفه اشياء اخرى</su>
</post>
<post id="bolt-arz-NG-169-181081-55786_p9">
<su id="bolt-arz-NG-169-181081-55786_p9_su1"> اهلا بيكم انا شايف ان اى بنت محجبه لازم تكون محترمه عشان دى تعتبر واجهه للدين</su>
</post>
<post id="bolt-arz-NG-169-181081-55786_p11">
<su id="bolt-arz-NG-169-181081-55786_p11_su1"> أوافق مع رأي حضرتك tomaa777</su>
<su id="bolt-arz-NG-169-181081-55786_p11_su2"> وفعلا المحجبة واجهة للدين ولو أي شخص غير مسلم يزور بلادنا ويشوف محجبة حيعجب بسترها</su>
<su id="bolt-arz-NG-169-181081-55786_p11_su3"> وفي نفس الوقت لو شافها محجبة وتعمل شيء غير لائق حيستغرب....</su>
<su id="bolt-arz-NG-169-181081-55786_p11_su4"> ربنا يوفق الكل ويهديهم. آمين</su>
</post>
<post id="bolt-arz-NG-169-181081-55786_p12">
<su id="bolt-arz-NG-169-181081-55786_p12_su1"> بسم الله...</su>
<su id="bolt-arz-NG-169-181081-55786_p12_su2"> اول حاجه احب اتكلم عنها يعني ايه اصلا بنت محجبه؟؟</su>
<su id="bolt-arz-NG-169-181081-55786_p12_su3"> البنت المحجبه هي البنت اللي لبسها مطابق للصفات الاسلاميه للحجاب واللي معظمنا عارفينها واللي منها..((ان لا يكون ضيق اي يكون فضفاض...لا يصف...لا يشف ....ان لا يكون زينه في نفسه...وان لا يكون ثياب شهره))</su>
<su id="bolt-arz-NG-169-181081-55786_p12_su4"> وان تكون البنت متحرره من مبطلات الحجاب زي العطر والكعب العالي....</su>
<su id="bolt-arz-NG-169-181081-55786_p12_su5"> اذا مش كل واحده لا بسه طرحه يتقال عليها محجبه...</su>
<su id="bolt-arz-NG-169-181081-55786_p12_su6"> تاني حاجه احب اقولها ان الحجاب ده فريضه يعني زيه زي الصلاه...طيب ما احنا كلنا بنصلي...ياتري احنا بنصلي صح؟؟ بمعني كل واحد منا صلاته مقبوله؟؟؟كل واحد فينا بيخشع صح؟؟</su>
<su id="bolt-arz-NG-169-181081-55786_p12_su7"> يبقي معني الكلام ان كل حاجه متفاوته...</su>
<su id="bolt-arz-NG-169-181081-55786_p12_su8"> تالت نقطه بقي الحجاب والنقاب مش رمز لاحترام البنت لكن بردوا التبرج...!!!كفايه انه معصيه وتحدي لله</su>
<su id="bolt-arz-NG-169-181081-55786_p12_su9"> وفي الاخر اسال الله ان يرزقنا جميعا حجابا شرعيا يرضيه عنا وان يرزقنا حسن الخاتمه وان كل منا يعمل بما يلبسه ولا يسئ اليه بتصرفاته</su>
<su id="bolt-arz-NG-169-181081-55786_p12_su10"> جزاكم الله خيرا علي اثاره الموضوع...</su>
</post>
</multipost>
