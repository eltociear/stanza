<?xml version="1.0" encoding="UTF-8"?>
<multipost id="bolt-arz-DF-221-194675-6457114" language="Arabic">
<post id="bolt-arz-DF-221-194675-6457114_p1">
<su id="bolt-arz-DF-221-194675-6457114_p1_su1">
الزملاء الافاضل
</su>
<su id="bolt-arz-DF-221-194675-6457114_p1_su2">
في ظل الظروف الراهنة والوضع الاقتصادي والذي من المؤكد ان الجميع طالع اخبارة بشكل او بآخر
</su>
<su id="bolt-arz-DF-221-194675-6457114_p1_su3">
وكان آخرها تصريح رئيس البنك الدولي امس ان العالم سيدخل مرحلة كساد مثل الثلاثينيات من القرن الماضي.
</su>
<su id="bolt-arz-DF-221-194675-6457114_p1_su4">
وبالطبع فإن لهذه التداعيات تاثيرات مباشرة علينا وعلى مصر.
</su>
<su id="bolt-arz-DF-221-194675-6457114_p1_su5">
ولهذا بدأت هذا الموضوع لنناقش ليس على مستوى الحكومات ولكن على مستوى الافراد
</su>
<su id="bolt-arz-DF-221-194675-6457114_p1_su6">
تداعيات هذا الوضع علينا وعلى اسلوب معيشة كل منا,
</su>
<su id="bolt-arz-DF-221-194675-6457114_p1_su7">
وما هي توقعاتنا وخططنا لتجاوز هذه المرحلة والتي من المؤكد انها ستتسبب للكثيرين منا بمشاكل جمة.
</su>
<su id="bolt-arz-DF-221-194675-6457114_p1_su8">
هنا نتبادل الافكار والخبرات الشخصية حول مرحلة يبدو القبح من ملامحها الاولية
</su>
<su id="bolt-arz-DF-221-194675-6457114_p1_su9">
وايضا لنلفت النظر ان هناك كارثة على الابواب يجب ان نستعد لها.
</su>
<su id="bolt-arz-DF-221-194675-6457114_p1_su10">
تابعت منذ بضعة ايام برنامج تكلم فيه اشخاص من عدة دول عن كيفية استعدادهم لهذه الازمة
</su>
<su id="bolt-arz-DF-221-194675-6457114_p1_su11">
وكان اكثر ما لفت نظري فيها زوجين امريكيين قررا ان يعيشا بدولار واحد في اليوم
</su>
<su id="bolt-arz-DF-221-194675-6457114_p1_su12">
وبالفعل تمكنوا من ذلك بالطبع الامر ليس سهلا ولكنة ممكن.
</su>
<su id="bolt-arz-DF-221-194675-6457114_p1_su13">
الزوجين قدما مثلا لطلابهم  ان الانسان يستطيع ان يتكييف مع الامر والظروف الراهنة
</su>
<su id="bolt-arz-DF-221-194675-6457114_p1_su14">
ولا سيما ان من اول عوارض الازمة الحالية سيكون تسريح عدد كبير من الشركات والمؤسسات لعدد كبير من موظفيها
</su>
<su id="bolt-arz-DF-221-194675-6457114_p1_su15">
وإغلاق عدد آخر من المنشآت
</su>
<su id="bolt-arz-DF-221-194675-6457114_p1_su16">
وتخفيض رواتب لعدد اخر مما سيخلق حالة اكبر من عدم الاتزان في المجتمع.
</su>
<su id="bolt-arz-DF-221-194675-6457114_p1_su17">
في انتظار آرائكم ورؤاكم ومقترحاتكم لنبدء النقاش
</su>
</post>
<post id="bolt-arz-DF-221-194675-6457114_p4">
<su id="bolt-arz-DF-221-194675-6457114_p4_su1">
المشكلة مع كل ده لسه عندنا ثقافة إستهلاكية رهيبة..
</su>
<su id="bolt-arz-DF-221-194675-6457114_p4_su2">
رغم إرتفاع أسعار السلع الأساسية..
</su>
<su id="bolt-arz-DF-221-194675-6457114_p4_su3">
شوف المصريين بيصرفوا قد إيه على اللب و السودانى
</su>
<su id="bolt-arz-DF-221-194675-6457114_p4_su4">
صعب تلاقى عندنا التفكير فى ترشيد الإستهلاك زى الإتنين اللى فوق اللى قرروا يعيشوا بدولار واحد كل يوم
</su>
<su id="bolt-arz-DF-221-194675-6457114_p4_su5">
و ده لأننا فى الحقيقة لسه ما حسناش إن فيه أزمة فعلا ممكن تحصل
</su>
<su id="bolt-arz-DF-221-194675-6457114_p4_su6">
عاملة كده زى حكاية ترشيد إستهلاك المياه...
</su>
<su id="bolt-arz-DF-221-194675-6457114_p4_su7">
تلاقى إعلانات تقول لك " قطرة ماء تساوى حياة "
</su>
<su id="bolt-arz-DF-221-194675-6457114_p4_su8">
و رشدوا إستهلاك المياه
</su>
<su id="bolt-arz-DF-221-194675-6457114_p4_su9">
مفيش حد بيعمل كده..
</su>
<su id="bolt-arz-DF-221-194675-6457114_p4_su10">
الكل يبص ع النيل و يقول يعنى كل ده هيروح فين..
</su>
<su id="bolt-arz-DF-221-194675-6457114_p4_su11">
ما هو خير ربنا كتير أهو
</su>
</post>
<post id="bolt-arz-DF-221-194675-6457114_p5">
<su id="bolt-arz-DF-221-194675-6457114_p5_su1">
طيب مهي دي تقريبا نفس الاعراض اللى بتواجه الشعب المصري من فترة طويلة
</su>
<su id="bolt-arz-DF-221-194675-6457114_p5_su2">
انخفاض في القيمة الشرائية للجنية على سبيل المثال
</su>
<su id="bolt-arz-DF-221-194675-6457114_p5_su3">
وعجز في الميزانية والسيولة... الخ
</su>
<su id="bolt-arz-DF-221-194675-6457114_p5_su4">
والبطالة والحمد لله على قفا مين يشيل....
</su>
<su id="bolt-arz-DF-221-194675-6457114_p5_su5">
كل ما هنالك ان الامر هيستفحل زيادة...
</su>
<su id="bolt-arz-DF-221-194675-6457114_p5_su6">
زي ما يكون واحد بقالة شعرين عايش في دور برد وزكام.. فمش هتفرق كتير معاه لو جاله انفلونزا
</su>
<su id="bolt-arz-DF-221-194675-6457114_p5_su7">
ودة طبعا مش معناه ان الموضوع بسيط...
</su>
<su id="bolt-arz-DF-221-194675-6457114_p5_su8">
الموضوع مقلق جدا...
</su>
<su id="bolt-arz-DF-221-194675-6457114_p5_su9">
خصوصا ان الدول الكبرى في موقف لا تحسد عليه حاليا,...
</su>
<su id="bolt-arz-DF-221-194675-6457114_p5_su10">
فما بالك بدولة زي دولتنا..
</su>
</post>
<post id="bolt-arz-DF-221-194675-6457114_p9">
<su id="bolt-arz-DF-221-194675-6457114_p9_su1">
الغريب ياعم مصرى ان اقتصادنا 00والقائمين عليه زهقونا من ان احنا مش هنتاسر بالازمه ديه 0000
</su>
<su id="bolt-arz-DF-221-194675-6457114_p9_su2">
والاغرب ان الاسعار فى كل دول العالم نزلت بشكل كبير ومخيف 000الا عندنا
</su>
<su id="bolt-arz-DF-221-194675-6457114_p9_su3">
فالهبوط فى الاسعار محدود 000 وطفيف
</su>
<su id="bolt-arz-DF-221-194675-6457114_p9_su4">
000يمكن ده بسبب سياسات الاحتكار الموجوده فى مصر 000
</su>
</post>
</multipost>
