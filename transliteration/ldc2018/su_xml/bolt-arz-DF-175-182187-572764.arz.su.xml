<?xml version="1.0" encoding="UTF-8"?>
<multipost id="bolt-arz-DF-175-182187-572764" language="Arabic">
<post id="bolt-arz-DF-175-182187-572764_p1">
<su id="bolt-arz-DF-175-182187-572764_p1_su1">
السلام عليكم ورحمه الله وبركاته
</su>
<su id="bolt-arz-DF-175-182187-572764_p1_su2">
ازيكم يا قمرات يارب تكونوا بخير
</su>
<su id="bolt-arz-DF-175-182187-572764_p1_su3">
بصوا بقى الموضوع ده اولا واخيرا لوجه الله تعالى
</su>
<su id="bolt-arz-DF-175-182187-572764_p1_su4">
واللى تدخل ترفعه بدعوه بعد اذنكم
</su>
<su id="bolt-arz-DF-175-182187-572764_p1_su5">
لانك هتبقى بتساهمى بشكل بسيط فى حل مشكله البطاله فى مصر
</su>
<su id="bolt-arz-DF-175-182187-572764_p1_su6">
وتخيلى لما تبقى سبب فى ان كل عاطل وعاطله يشتغل ويتوفر له دخل معقول
</su>
<su id="bolt-arz-DF-175-182187-572764_p1_su7">
الحكايه ببساطه ان فى حركه جديده اسمها "لكل العاطلين "
</su>
<su id="bolt-arz-DF-175-182187-572764_p1_su8">
بتطالب الحكومه بتعيين الشباب بمؤهلاتهم
</su>
<su id="bolt-arz-DF-175-182187-572764_p1_su9">
يعنى مش اى شغل والسلام واخوك عند ابوك
</su>
<su id="bolt-arz-DF-175-182187-572764_p1_su10">
لاء الحركه بتطالب بشغل مناسب لكل عاطل حسب امكانياته
</su>
<su id="bolt-arz-DF-175-182187-572764_p1_su11">
اللى اهله دفعوا دم قلبهم عشان ياخدها
</su>
<su id="bolt-arz-DF-175-182187-572764_p1_su12">
المطلوب من حضراتكم تعرفوا اى حد بالحركه ولو تحبوا تنضموا لها
</su>
<su id="bolt-arz-DF-175-182187-572764_p1_su13">
الحركه دلوقتى بتسعى لتحديد موعد مع رئيس الوزراء
</su>
<su id="bolt-arz-DF-175-182187-572764_p1_su14">
واللى يحب يشارك فى مسيرتها السلميه يوم الاحد 4 مارس 2012 من رمسيس لمجلس الشعب يعمل سيرش على النت باسم الحركه " حركة لكل العاطلين "
</su>
<su id="bolt-arz-DF-175-182187-572764_p1_su15">
واهو بدل ماهم قاعدين فى البيت وللا على القهوه يشاركوا فى المسيره السلميه
</su>
<su id="bolt-arz-DF-175-182187-572764_p1_su16">
واهو يبقوا عملوا حاجه لعل ربنا ييسر والحركه تنجح فى مساعيها مع الحكومه ويتم التعيين
</su>
<su id="bolt-arz-DF-175-182187-572764_p1_su17">
اعتبروها تمشيه  اهو تقلل الاكتئاب اللى جالنا من قله الشغل
</su>
<su id="bolt-arz-DF-175-182187-572764_p1_su18">
دى مطالب الحركه
</su>
<su id="bolt-arz-DF-175-182187-572764_p1_su19">
والحركه بتحاول تجمع اكبر عدد من التوقيعات لاكسابها الشرعيه تتكلم باسم العاطلين وتحاول تجيب لهم حقوقهم
</su>
<su id="bolt-arz-DF-175-182187-572764_p1_su20">
وده نموذج جمع التوقيعات لو تقدروا تصوروه وتجعوا اكبر عدد من التوقيعات وتجيبوه يوم المسيره
</su>
<su id="bolt-arz-DF-175-182187-572764_p1_su21">
يبقى على الاقل ساهمنا بحاجه بسيطه عشان نساعد كل عاطل فى البلد
</su>
<su id="bolt-arz-DF-175-182187-572764_p1_su22">
يا بنات بالله عليكم اللى تقدر تساعد فى الحركه دى باى حاجه ولو حتى دعوه صغيره ما تبخلش
</su>
<su id="bolt-arz-DF-175-182187-572764_p1_su23">
ماتعرفيش ممكن بمساعدتك دى تفيدى كاااااام واحد وواحده قاعدين لحد دلوقتى بياخدوا مصروف من اهاليهم
</su>
<su id="bolt-arz-DF-175-182187-572764_p1_su24">
ومش قادرين يفيدوا نفسهم واهاليهم بسنين تعليمهم الطويله اللى كلها وجع القلب والمصاريف واللى كل بيت
</su>
<su id="bolt-arz-DF-175-182187-572764_p1_su25">
فى مصر عارف ازاى كل اسره بتعانى عشان ولادها تتعلم
</su>
<su id="bolt-arz-DF-175-182187-572764_p1_su26">
ده شعار الحركه
</su>
</post>
<post id="bolt-arz-DF-175-182187-572764_p4">
<su id="bolt-arz-DF-175-182187-572764_p4_su1">
الفكرة عجبتنى اوى فى الاول
</su>
<su id="bolt-arz-DF-175-182187-572764_p4_su2">
بس المسيرات دى مبأتش احبها
</su>
<su id="bolt-arz-DF-175-182187-572764_p4_su3">
وبتفتح مجال للناس اللى ليها اغراض مش تمام وتدخل فى النص وتحول المسيرة الى اشتباكات وضحايا
</su>
</post>
<post id="bolt-arz-DF-175-182187-572764_p21">
<su id="bolt-arz-DF-175-182187-572764_p21_su1">
يا بنات ياريت يكون عندنا امل
</su>
<su id="bolt-arz-DF-175-182187-572764_p21_su2">
ولا تعلموا الخير فين
</su>
<su id="bolt-arz-DF-175-182187-572764_p21_su3">
اهو نعمل اللى علينا وخلاص
</su>
<su id="bolt-arz-DF-175-182187-572764_p21_su4">
واللى فيه الخير ييسره ربنا
</su>
<su id="bolt-arz-DF-175-182187-572764_p21_su5">
يا شيخه انتى لسه عندك امل انا دفعة 2003 وبفكر اجهز ورق المعاش
</su>
<su id="bolt-arz-DF-175-182187-572764_p21_su6">
هههههههههههههههه
</su>
<su id="bolt-arz-DF-175-182187-572764_p21_su7">
طيب انا اجهز استماره 6 وللا ايه هههههههه
</su>
</post>
<post id="bolt-arz-DF-175-182187-572764_p22">
<su id="bolt-arz-DF-175-182187-572764_p22_su1">
مع نبل الفكره انا ضد اى دعوه للتظاهر فى هذا الوقت
</su>
<su id="bolt-arz-DF-175-182187-572764_p22_su2">
وكمان ضد المطالب الفئويه لان مش وقتها خالص
</su>
<su id="bolt-arz-DF-175-182187-572764_p22_su3">
ويا ربت نصبر شويه
</su>
<su id="bolt-arz-DF-175-182187-572764_p22_su4">
وكمان اى دعوه بتيجى عن التظاهر بقيت بتشكك مين اللى وراها وعايزه ايه
</su>
<su id="bolt-arz-DF-175-182187-572764_p22_su5">
ومتنسوش ان ابلد هاديه باقالها فتره والطرف الثالث تلقيه هيموت من الغيظ
</su>
<su id="bolt-arz-DF-175-182187-572764_p22_su6">
وبيرتب لحاجه ومافيش حاجه بتوجع اكتر من مشكله البطاله اللى ممكن نسخن بيها الناس
</su>
</post>
<post id="bolt-arz-DF-175-182187-572764_p26">
<su id="bolt-arz-DF-175-182187-572764_p26_su1">
الفكرة فعلا حلوة بس ليه منسلمش المطالب دى لعضو فى مجلس الشعب من غير مظاهرات ولا بلاوى....
</su>
<su id="bolt-arz-DF-175-182187-572764_p26_su2">
بصراحة الواحد اتخنق من المظاهرات.....
</su>
<su id="bolt-arz-DF-175-182187-572764_p26_su3">
انتو مسمعتوش البيان اللى القاه الدكتور الجنزوى فى مجلس الشعب ؟؟؟؟؟؟
</su>
<su id="bolt-arz-DF-175-182187-572764_p26_su4">
ياريت نهدى شوية ونخلى الناس تشتغل
</su>
<su id="bolt-arz-DF-175-182187-572764_p26_su5">
واحنا انتخبنا مجلس الشعب عشان اللى عايز يوصل صوته يوصلة عن طريق العضو فى دايرته وكفاية بقى مظاهرات
</su>
<su id="bolt-arz-DF-175-182187-572764_p26_su6">
عموما يا اختى جزاكى الله خير على مجهودك وارجو ان رأىى ميزعلكيش
</su>
</post>
<post id="bolt-arz-DF-175-182187-572764_p37">
<su id="bolt-arz-DF-175-182187-572764_p37_su1">
الطلبات بتاعت الحركة دى لا تنم على اى جدية
</su>
<su id="bolt-arz-DF-175-182187-572764_p37_su2">
هوا كل واحد عاوز يطلب والحكومة تنفذ وخلاص...........بالذمة ده كلام
</su>
<su id="bolt-arz-DF-175-182187-572764_p37_su3">
اولا غير مطلوب الاعتماد على الحكومة
</su>
<su id="bolt-arz-DF-175-182187-572764_p37_su4">
والحكومة بسبب تكدس الموظفين فبها فهم فى الحقيقة لا يعملوا شئ
</su>
<su id="bolt-arz-DF-175-182187-572764_p37_su5">
ثانيا من حق صاحب العمل ان يضع الشروط التى تؤهل له الحصول على العماله الماهرة والموظف الماهر مش اى حد وخلاص
</su>
<su id="bolt-arz-DF-175-182187-572764_p37_su6">
طيب اللى مش بيشتغل يعمل ايه؟
</su>
<su id="bolt-arz-DF-175-182187-572764_p37_su7">
يشوف سوق العمل يحتاج ايه من مهارات ويتعلمها ياخد كورسات مثلا
</su>
<su id="bolt-arz-DF-175-182187-572764_p37_su8">
وبعدين الشغلين كتيرررررررر فى البلد بس
</su>
<su id="bolt-arz-DF-175-182187-572764_p37_su9">
احنا عاوزين لما نشتغل لازم نشتغل حاجة معينة وبس ولازم بمستوى معين وبدون تنازلات
</su>
<su id="bolt-arz-DF-175-182187-572764_p37_su10">
يا جماعة فوقوا بقى واوزنوا الكلام قبل ما يتقال وشوفوا العالم ماشى ازاى
</su>
<su id="bolt-arz-DF-175-182187-572764_p37_su11">
الناس بره اتقدمت عشان بتشتغل بجد وكل واحد بيسعى لاكتساب المهارات والتطوير كفاية الكارثة اللى فيها البلد وكفاية كسل وكفاية طلبات مضحكة
</su>
</post>
</multipost>
