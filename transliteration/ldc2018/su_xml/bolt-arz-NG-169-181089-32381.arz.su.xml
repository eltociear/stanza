<multipost id="bolt-arz-NG-169-181089-32381" language="Arabic">
<post id="bolt-arz-NG-169-181089-32381_p1">
<su id="bolt-arz-NG-169-181089-32381_p1_su1"> فضائل الحكومة</su>
<su id="bolt-arz-NG-169-181089-32381_p1_su2"> اولا صباح الخير او مساء الخير على احلي منتدي</su>
<su id="bolt-arz-NG-169-181089-32381_p1_su3"> ثانيا : انا جاي اتكلم عن موضوع يهم الكل بما اننا مصريين وهي( فضائل الحكومة المصرية )</su>
<su id="bolt-arz-NG-169-181089-32381_p1_su4">  ليه كل شوية نفتح موضوع نلاقي الحكومة عملت كذا وكذا </su>
<su id="bolt-arz-NG-169-181089-32381_p1_su5"> لازم برده نذكر فضائل الحكومة والخدمات اللي قدمتها للشعب </su>
<su id="bolt-arz-NG-169-181089-32381_p1_su6"> وانا هكتب اللي عندي وعاوز كل واحد يعرف موقف كويس يكتبه </su>
<su id="bolt-arz-NG-169-181089-32381_p1_su7"> وطبعا المواقف الكويسة بس لاني الحكومة بتعمل بس كل خير ونتوكل على الله ونبدأ</su>
<su id="bolt-arz-NG-169-181089-32381_p1_su8"> 1- الحكومة دعمت الرياضة بشكل كبير وعشان كدة خلت الشعب كله يلعب رياضة ويصحي بدري ويفضل واقف على رجله ساعات طويلة قوي</su>
<su id="bolt-arz-NG-169-181089-32381_p1_su14"> طبعا هنا رغيف العيش بيشجع على المنافسة واللي يحصل عليه بيكون الفائز او في اسوا الاحوال اللي بيعيش هو الفائز</su>
<su id="bolt-arz-NG-169-181089-32381_p1_su15"> 2- حرية الراي : ودي اهم ميز بتمتاز بيها مصر </su>
<su id="bolt-arz-NG-169-181089-32381_p1_su16"> وحرية التعبير مكفولة للجميع وبيتبعوا عادل امام لما قال ( من حقك تعمل اللي انت عايزة ومن حق الحكومة تعمل فيك اللي هي عايزة )</su>
<su id="bolt-arz-NG-169-181089-32381_p1_su20"> طبعا وزي ما واضح من الصورة ان في تفاهم تام جدا والشرطة بتدي الناس على دمغهم قصدي بتتفاهم معهم بشكل متحضر بدون تعصب </su>
<su id="bolt-arz-NG-169-181089-32381_p1_su21"> يعني نقدر نقول خدمة خمس نجوم ( بس في عز الظهر )</su>
<su id="bolt-arz-NG-169-181089-32381_p1_su22"> وطبعا في صور تانية يعني مثلا هنا الشرطة بتساعد واحد عشان يعدي الطريق</su>
<su id="bolt-arz-NG-169-181089-32381_p1_su28"> والصورة الثالثة الشرطة بتعمل شوية مساج لواحد كان الظاهر تعبان شوية</su>
<su id="bolt-arz-NG-169-181089-32381_p1_su34"> 3- الصرف الصحي في مصر : من افضل شبكات الصرف الصحي ومصر بتسبق دول كتير زي السودان والصومال </su>
<su id="bolt-arz-NG-169-181089-32381_p1_su35"> وده طبعا بيدل على التقدم اللي احنا فيه</su>
<su id="bolt-arz-NG-169-181089-32381_p1_su39"> وطبعا لان برده زي ما قولنا في الاول الحكومة بتشجع الرياضة فغرقت الدنيا عشان تعلم الشعب يكون عنده روح رياضية</su>
<su id="bolt-arz-NG-169-181089-32381_p1_su43"> طبعا الملف الكبير وانا هقف على كدة وهستنا تكملوا باقي الانجازات</su>
<su id="bolt-arz-NG-169-181089-32381_p1_su44"> لما تشوف كل ده فلا تتعجب فانت في مصر</su>
</post>
<post id="bolt-arz-NG-169-181089-32381_p2">
<su id="bolt-arz-NG-169-181089-32381_p2_su1"> يااااااااااااااااااااه</su>
<su id="bolt-arz-NG-169-181089-32381_p2_su2"> فعلا انت فى مصر</su>
<su id="bolt-arz-NG-169-181089-32381_p2_su3"> بجد حاجة تطير العقل من الواحد</su>
</post>
<post id="bolt-arz-NG-169-181089-32381_p3">
<su id="bolt-arz-NG-169-181089-32381_p3_su1"> فعلا كانوا بيعدوه الطريق ..</su>
<su id="bolt-arz-NG-169-181089-32381_p3_su2"> هو فيه حد متدلع زينا ..</su>
<su id="bolt-arz-NG-169-181089-32381_p3_su3"> اللي بيشجع جمال .. وسياسة ابو جمال .. ييجي يشوف حكومة ابو جمال</su>
</post>
<post id="bolt-arz-NG-169-181089-32381_p5">
<su id="bolt-arz-NG-169-181089-32381_p5_su1"> فعلا احنا في نعيم</su>
<su id="bolt-arz-NG-169-181089-32381_p5_su2"> بس علي فكرة ال جاي جديد اي كان ناوي يقدم خير اكتر اي كان هو مين</su>
<su id="bolt-arz-NG-169-181089-32381_p5_su3"> شروط حكم مصر</su>
<su id="bolt-arz-NG-169-181089-32381_p5_su4"> متقولش ايه ادتنا مصر قول هندي ايه للشعب .</su>
</post>
</multipost>
