<multipost id="bolt-arz-DF-220-191789-3343209" language="Arabic">
<post id="bolt-arz-DF-220-191789-3343209_p1">
<su id="bolt-arz-DF-220-191789-3343209_p1_su1">
 1- نفس اسلوب النظام القديم البطئ والتاخر في رد الفعل والفصال في المطالب
</su>
<su id="bolt-arz-DF-220-191789-3343209_p1_su2">
 2- لما لقو فلوس مكتبة اسكندرية مع سوزان ورجعتهم محدش حاسبها ليه هي مش جريمة
</su>
<su id="bolt-arz-DF-220-191789-3343209_p1_su3">
 3- مش حسنى وسوزان وقعوا للمجلس العسكرى علي تفويضات بالتعامل علي حساباتهم بالداخل والخارج طب محدش راح يسحب الفلوس ليه اللي دول كتير قالت لهم فلوس فيها
</su>
<su id="bolt-arz-DF-220-191789-3343209_p1_su4">
 4- طب انتوا بتحاسبوا حسنى علي ايه سبتوا 30 سنه وبتحاسبوا علي قتل المتظاهرين طب ما انتوا بتقتلوا متظاهرين يبقه ازاى تحاسبوا علي حاجه انت بتعملها
</su>
<su id="bolt-arz-DF-220-191789-3343209_p1_su5">
 5- المجلس العسكرى قبل كده يوم ما استلم البلد قال 6 شهور وبقوا سنه ايه اللي يخلينى اصدقهم دلوقتى
</su>
<su id="bolt-arz-DF-220-191789-3343209_p1_su6">
 6- مش هم عملوا تعديلات دستورية قبل كده ايه اللي خلاهم يفكروا في الوثيقه دلوقتى هو لعب عيال وبعدين اشمعنى دي مفيش عليها استفتاء
</su>
<su id="bolt-arz-DF-220-191789-3343209_p1_su7">
 7- طب هو الحد الادنى والاقصي وارجاع ارضي الدوله واصلاح المحليات كان محتاج ايه ده يتنفذ في شهر ايه اللي ماخرهم لو هم عاوزين اصلاح
</su>
<su id="bolt-arz-DF-220-191789-3343209_p1_su8">
 8- وبعدين المشير قال قبل كده احنا حمينا الثورة وانتو متعرفوش احنا انطلب مننا ايه وبعد كده راح المحكمه يشهد قال حسنى مامرش بقتل المتظاهرين امال هو الجيش حمى الثورة من مين
</su>
</post>
<post id="bolt-arz-DF-220-191789-3343209_p2">
<su id="bolt-arz-DF-220-191789-3343209_p2_su1">
 وبعدين لما يحصل مشكله مع مدرس ولا موظف بتشتكيه لمديره طب لما يون الشكوي من المجلس العسكرى نقدمها لمين؟
</su>
<su id="bolt-arz-DF-220-191789-3343209_p2_su2">
 مفيش حد 
</su>
<su id="bolt-arz-DF-220-191789-3343209_p2_su3">
 يبقي علي الاقل افهم المجلس انو مش عاجبنى تصرف معين 
</su>
<su id="bolt-arz-DF-220-191789-3343209_p2_su4">
 طب هعمل كده ازاى يبق هروح ميدان التحرير عشان بس افهمه انى مضايق يقوم هو لمجرد انى بعبر عن رايي يقتلنى ويضربنى طب ازاى
</su>
</post>
<post id="bolt-arz-DF-220-191789-3343209_p3">
<su id="bolt-arz-DF-220-191789-3343209_p3_su1">
 معلش مع ان الموقف مايستحملش هزار انت فكرتني بموقف مضحك بتاع اللمبي
</su>
<su id="bolt-arz-DF-220-191789-3343209_p3_su2">
 الواحد لما بيتخنق من مراته بيطلقها
</su>
<su id="bolt-arz-DF-220-191789-3343209_p3_su3">
 طيب لما يتنخنق من أمه يعمل إيه
</su>
</post>
<post id="bolt-arz-DF-220-191789-3343209_p4">
<su id="bolt-arz-DF-220-191789-3343209_p4_su1">
 احييك بشدة فعلا كلام من الاخررررررررررر. 
</su>
<su id="bolt-arz-DF-220-191789-3343209_p4_su2">
 ياشباب المجلس هو الضمان لحسني من البهدلة. 
</su>
<su id="bolt-arz-DF-220-191789-3343209_p4_su3">
 تلاقي حسني اعد علي نار دلوقتي خايف يسيبوه لانه عارف انه هيتنفخ رسمي وعياله ومراته لو المجلس ساب ادارة البلد. فبيحاولو يجبوله البراءة قبل مايمشو دول رجالته برده ولحم اكتافهم من خيره.
</su>
</post>
</multipost>
