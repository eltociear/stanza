<multipost id="bolt-arz-DF-204-185969-696613" language="Arabic">
<post id="bolt-arz-DF-204-185969-696613_p1">
<su id="bolt-arz-DF-204-185969-696613_p1_su1">
 طبعا معظمنا تابع ازمه الاقتصاد الامريكيه اللى اخدت الاضواء من سباق الرئاسه
</su>
<su id="bolt-arz-DF-204-185969-696613_p1_su2">
 واللى امتدت لاوروبا واسيا وقريبا معظم دول العالم
</su>
<su id="bolt-arz-DF-204-185969-696613_p1_su3">
 ودا اللى خلى الكونجرس يوافق على خطه تدخل حكومى فى الاقتصاد قوامها 700 مليار دولار لانقاذ ما يمكن انقاذه
</su>
<su id="bolt-arz-DF-204-185969-696613_p1_su4">
 وفى نفس الوقت واصلت أسواق المال العالمية موجة تراجعها لدى اقفال تعاملات الثلاثاء وتصدرت البورصة الامريكية قائمة التراجع حيث هوى مؤشرها الرئيسى "داو جونز" باكثر من 500 نقطة، فيما تباينت مؤشرات البورصات الاوروبية وواصلت البورصات الاسيوية موجة هبوطها الحاد.
</su>
<su id="bolt-arz-DF-204-185969-696613_p1_su5">
 وكذلك وصل الهبوط للبورصات العربيه اما فى مصر فكان يوم التلات هبوط قياسي للبورصة المصرية بنسبة 16.4% متأثرة بتراجعات أسواق المال العالمية
</su>
<su id="bolt-arz-DF-204-185969-696613_p1_su6">
 فيما واصل سعر البترول فى النخفاض
</su>
<su id="bolt-arz-DF-204-185969-696613_p1_su7">
 و اعلنت الحكومة البريطانية عن خطة بقيمة875 مليار دولار النهاردا للحيلولة دون انهيار البنوك
</su>
<su id="bolt-arz-DF-204-185969-696613_p1_su8">
 وفى اليابان رئيس الوزراء الياباني تارو اسو اعرب عن "مخاوفه العميقة" على مستقبل ثاني اكبر قوة اقتصادية في العالم.
</su>
<su id="bolt-arz-DF-204-185969-696613_p1_su9">
 فى خبراء ارجعو كل دا ان الراسماليه بقت متوحشه وان كانت النظرية الرأسمالية اللي بتقوم على قواعد المنافسة الكاملة القائمة على مبدأ حرية التجارة والنشاط الاقتصادي لكن الحريه بدون رقابه وقواعد سليمه وصلت للانهيارات دى وفى نفس الوقت انقسم الناس حول اذا كانت الراسماليه انهارت او دى بس مشكله كبيرة وهتعدى
</su>
<su id="bolt-arz-DF-204-185969-696613_p1_su10">
 وكمان احد الاسباب الرئيسيه انتشار الاقتصاد الرمزى اللى هو اسواق المال والبورصه على حساب الاقتصاد الحقيقى اللى هو الانتاج والمصانع والشركات فكانت النتيجه ان نسبه قليله حققت مكاسب هائله والغالبيه خسرت ووصل العالم للازمه دى
</su>
<su id="bolt-arz-DF-204-185969-696613_p1_su11">
 وشفت خبير اقتصادى فى التلفزيون قال ان فى حلين واحد على المدى القصير اللى هو التدخل الحكومى اللى حاصل دلوقتى لضبط الاسواق واعاده النظام وانقاذ ما يمكن انقاذه
</su>
<su id="bolt-arz-DF-204-185969-696613_p1_su12">
 وحل على المدى الطويل بتهذيب الراسماليه و تقليل وحشيتها وزياده الرقابه
</su>
<su id="bolt-arz-DF-204-185969-696613_p1_su13">
 والنهاردا البنوك المركزية الرئيسية في العالم خفضت معدل فائدتها بنصف نقطة مئوية -فى مصر لا-
</su>
<su id="bolt-arz-DF-204-185969-696613_p1_su14">
 فى حركه لانعاش الاقتصاد و مواجهة الازمة المالية العالمية المتفاقمة
</su>
<su id="bolt-arz-DF-204-185969-696613_p1_su15">
 فى مصر بقى لغايه دلوقتى كل بيطلع يقول كله تمام مع ان البورصه امبارح كانت عامله رقم قياسى فى الهبوط و بيقولو ان البنوك تمام لانها ملهاش علاقه بالبنوك المنهاره
</su>
<su id="bolt-arz-DF-204-185969-696613_p1_su16">
 اما قناه السويس فلحد دلوقتى مظهرش اى تاثير على ايرادتها
</su>
<su id="bolt-arz-DF-204-185969-696613_p1_su17">
 تقرير من الجزيرة عن الازمه:
</su>
<su id="bolt-arz-DF-204-185969-696613_p1_su18">
 اخيرا ربنا يعدى الازمه على خير وباقل الخسائر على العالم ومصر
</su>
<su id="bolt-arz-DF-204-185969-696613_p1_su19">
 ملحوظه :انا مليش فى البورصه او الاقتصاد انا مجرد متابع وجمعت شويه حاجات ورغيت قصدى كتبت :d
</su>
<su id="bolt-arz-DF-204-185969-696613_p1_su20">
 بالنسبه للبورصه مش بخوف حد منها وكل شئ بالعلم والتخطيط ينجح 
</su>
</post>
<post id="bolt-arz-DF-204-185969-696613_p2">
<su id="bolt-arz-DF-204-185969-696613_p2_su1">
 موضوع رائع وبرافو عليك
</su>
<su id="bolt-arz-DF-204-185969-696613_p2_su2">
 هو ده الشغل موضوع متكامل فعلا وده نموذج لكل الاخوة موضوع رائع وتعليق ممتاز وتنسيق ومدعم الموضوع بصور وفيديو...
</su>
<su id="bolt-arz-DF-204-185969-696613_p2_su3">
 اما عن تعليقي على الموضوع فانا اعتقد ان هذه بداية النهاية ان شاء الله للولايات المتحدة ومنطقي جدا ان يتم كساد في العالم كله فلا ننسى ان الولايات المتحدة قوة مؤثرة ووثقيلة
</su>
<su id="bolt-arz-DF-204-185969-696613_p2_su4">
 مشكور اخي على الموضوع
</su>
</post>
<post id="bolt-arz-DF-204-185969-696613_p3">
<su id="bolt-arz-DF-204-185969-696613_p3_su1">
 شكرا لك يا خير الدين وبجد كلامك دا بيشجعنى اوى وشكرا على التثبيت
</su>
<su id="bolt-arz-DF-204-185969-696613_p3_su2">
 انا اتفق معاك فى تعليقك خصوصا ان الاقتصاد الامريكى فى تراجع يوم بعد يوم حتى بعد ما عملو خطه الانقاذ اللى مش هتجيب نتيجه فى الوقت القريب
</su>
</post>
<post id="bolt-arz-DF-204-185969-696613_p5">
<su id="bolt-arz-DF-204-185969-696613_p5_su1">
 شكرآ علي هذا الموضوع المتميز ده وان شاء اللة ده هيكون زنب الفقراء في العالم من نتيجة الغلاء الرهيب الذي لا يقد عليه الأنسان البسيط والناس الغلابه اللي بهدلتهم امريكا في العراق وغيرها من الدول البسيطه لأن امريكا كانت عمله زي الأنسان الرخم اللي يحب يتدخل بين الناس في كل حاجه
</su>
<su id="bolt-arz-DF-204-185969-696613_p5_su2">
  وفي الأخر بتحب الناس تتشاجر مع بعها ويوقع الفتنه بين الناس وال يجري علشان يحلها بس كل ده وهم واونطه لأن امريكا مفها الناس انها كبير الرحمنه وعمله لنفسها برستيج اكتر من الاذم بين الدول ربنا يخرب بيت امريكا وبيت اي ظالم وحسبي اللة ونعم الوكيل في كل من ظلمنا
</su>
</post>
<post id="bolt-arz-DF-204-185969-696613_p7">
<su id="bolt-arz-DF-204-185969-696613_p7_su1">
 اجدع راجل مسك الحكم في مصر هو انور السادات ولو كان عايش لغايه الوقت مكنش هيبقا ده حال البلد والناس اللة يرحم السادات وايام السادات
</su>
</post>
<post id="bolt-arz-DF-204-185969-696613_p10">
<su id="bolt-arz-DF-204-185969-696613_p10_su1">
 أنا كما مش بأفهم في الإقتصاد العالمي ولكن أنا خايف على اسهم البورصة بتاعتي
</su>
<su id="bolt-arz-DF-204-185969-696613_p10_su2">
 وده مطمني
</su>
</post>
</multipost>
