<multipost id="bolt-arz-NG-169-181089-33658" language="Arabic">
<post id="bolt-arz-NG-169-181089-33658_p1">
<su id="bolt-arz-NG-169-181089-33658_p1_su1"> شوفتوا فرح ابن الريس</su>
<su id="bolt-arz-NG-169-181089-33658_p1_su2"> شوفتوا فرح ابن الريس قصدى قريتوا عن فرح ابن الريس ...</su>
<su id="bolt-arz-NG-169-181089-33658_p1_su3"> بجد بجد انا كنت هاموت واشوف الفرح ده بيقولوا ان الفرح اتعمل فى شرم الشيخ فى حته فندق -عقبالى يارب -اسمه الفورسيزون </su>
<su id="bolt-arz-NG-169-181089-33658_p1_su4"> لا وايه مش كده وبس ده بيقولوا كمان انه اتعمل بعد الظهر على ملاعب الجولف على انغام الموسيقى الهادئه -ياعينى ياعينى-وبليل بقى اتعمل جوه فى احسن قاعه فيكى يا مصر لا فيكى يا مصر ايه دى من احسن القاعات فى العالم -عقبالى يارب-</su>
<su id="bolt-arz-NG-169-181089-33658_p1_su5"> وسمعت والله اعلم ان الفرح متكلف حوالى ربع مليون جنيه-انا مش بائر والله ولا بحسدهم لا والله دانا بس من كتر فرحتى طبعا مش ابن الريس-</su>
<su id="bolt-arz-NG-169-181089-33658_p1_su6"> لا واللى بجد كان نفسى اشوفوا اوى فستان الفرح ده بيقولوا انو من باريس ولا وايه عارفين بكام 250  الف جنيه -ماشاء الله لاقوه الا بالله- </su>
<su id="bolt-arz-NG-169-181089-33658_p1_su7"> طب انا نفسى اعرف الفستان ابو 250 الف جنيه ده عامل ازاى يعنى برده للعلم فقط لاغير .. </su>
<su id="bolt-arz-NG-169-181089-33658_p1_su8"> لالا ولا الخاتم بتاع الجواز عارفين سمعت ان هو ب60 الف جنيه تفتكروا يكون شكله ايه الخاتم ده لابجد-عقبالى يارب-</su>
<su id="bolt-arz-NG-169-181089-33658_p1_su9"> اللى مفرحنى اوى بقى خبر فظيع بجد بتمنى يارب ان الشباب كلها يعملوا شققهم بالمبلغ ده "عش الزوجيه" </su>
<su id="bolt-arz-NG-169-181089-33658_p1_su10"> عش الزوجيه ايه نقول احسن قصر الزوجيه اصل مش معقول عش يتعمل ب6 مليون جنيه </su>
<su id="bolt-arz-NG-169-181089-33658_p1_su11"> لولا ايه ولا لالا يا جماعه ده مبلغ متواضع زى ما سمعت اصل الشقه على ما سمعت بردو انها فى حى الزمالك </su>
<su id="bolt-arz-NG-169-181089-33658_p1_su12"> شوفوا انتوا بقى حى الزمالك يعنى الزمالكويه ها الاهلويه لا ....</su>
<su id="bolt-arz-NG-169-181089-33658_p1_su13"> يلابردوا نقول ربنا يتملهم على خير ويرزقهم بالذريه الصالحه ادعولهم يا جماعه </su>
<su id="bolt-arz-NG-169-181089-33658_p1_su14"> وبرده نرجع ونقول خمسه وخميسه فى وشى وفى وشكوا عشان بس منحسدهمش ...</su>
<su id="bolt-arz-NG-169-181089-33658_p1_su15"> والف مبروك يا عمو جمال ...</su>
<su id="bolt-arz-NG-169-181089-33658_p1_su16"> الشقى عمل كل ده من مصروفه</su>
</post>
<post id="bolt-arz-NG-169-181089-33658_p2">
<su id="bolt-arz-NG-169-181089-33658_p2_su1"> ربنا يرزقو كمان وكمان ويوفقهم</su>
<su id="bolt-arz-NG-169-181089-33658_p2_su2"> بس لو قسم من الفلوس ده اتحتط لمصر مش كان استفاد منها اكتر</su>
<su id="bolt-arz-NG-169-181089-33658_p2_su3"> ده لو اتحتط في سبيل مصر كان عمرها كمان وكمان وخلا ولادها يستفيدو منها</su>
<su id="bolt-arz-NG-169-181089-33658_p2_su4"> على كلن مبروك وبالرفاه والبنين</su>
</post>
<post id="bolt-arz-NG-169-181089-33658_p3">
<su id="bolt-arz-NG-169-181089-33658_p3_su1"> يعني مليونيرات و مليارديرات البلد من حقهم يعملو افراح محترمة لأبنائهم و الريس مش من حقه</su>
<su id="bolt-arz-NG-169-181089-33658_p3_su2"> الراجل عمل الفرح من فلوسه و هوه حر يعمله برع و لا بنص مليون جنيه حتى انتوا مالكم</su>
<su id="bolt-arz-NG-169-181089-33658_p3_su3"> ربنا يوفقهم و يبيعوا بقية البلد علشان يكملوا عفش الشقة هههههه أصل الزواج مكلف اليومين دول</su>
<su id="bolt-arz-NG-169-181089-33658_p3_su4"> اهديكم مقولتي الشهيرة اتفووووووووووووووووووووووووو ( جتكم القرف مليتم البلد ) </su>
<su id="bolt-arz-NG-169-181089-33658_p3_su5"> الكلام غير موجه لأفراد المنتدى</su>
</post>
<post id="bolt-arz-NG-169-181089-33658_p4">
<su id="bolt-arz-NG-169-181089-33658_p4_su1"> يلا بالرفاء والبنين</su>
<su id="bolt-arz-NG-169-181089-33658_p4_su2"> علي فكرة جمال مبارك ده ظروفه تقريبا زي ظروفي بالظبط بس انا لسه متجوزتش</su>
<su id="bolt-arz-NG-169-181089-33658_p4_su3"> هو عمل الفرح في قاعة كلفته 250 ألف جنيه وانا كمان هعملها في قاعة تتكلف 2500جنيه</su>
<su id="bolt-arz-NG-169-181089-33658_p4_su4"> فستان الفرح متكلف حوالي 250 ألف جنيه انا كمان هأجر الفستان ب 250 جنيه</su>
<su id="bolt-arz-NG-169-181089-33658_p4_su5"> هو جاب خاتم زواج ب 60 ألف جنيه انا احسن منه هجيب خاتم وسلسلة وحلق ب 6000جنيه</su>
<su id="bolt-arz-NG-169-181089-33658_p4_su6"> هو عش الزوجية بتاعه ب 6مليون جنيه وانا عش الزوجية بتاعي شقة ايجار جديد ب 600جنيه</su>
<su id="bolt-arz-NG-169-181089-33658_p4_su7"> عادي يعني يا جماعة مفيهاش حاجة</su>
<su id="bolt-arz-NG-169-181089-33658_p4_su8"> بس بجد بجد والله العظيم من قلبي :</su>
<su id="bolt-arz-NG-169-181089-33658_p4_su9"> حسبــــــــي الله ونعم الوكيل</su>
</post>
<post id="bolt-arz-NG-169-181089-33658_p5">
<su id="bolt-arz-NG-169-181089-33658_p5_su1"> والله طب ألف الف مبروك</su>
<su id="bolt-arz-NG-169-181089-33658_p5_su2"> لو اعرف كنت حضرت وجبت معايا هدية</su>
<su id="bolt-arz-NG-169-181089-33658_p5_su3"> وبعدين يا جماعة الراجل يعني مقتصد جدا جدا</su>
<su id="bolt-arz-NG-169-181089-33658_p5_su4"> طب المفروض كان الشعب يساهم برضه بمبلغ لأنه منا وعلينا</su>
<su id="bolt-arz-NG-169-181089-33658_p5_su5"> وإذا كان على نص البلد اللي اتباع، فداه النص التاني</su>
<su id="bolt-arz-NG-169-181089-33658_p5_su6"> الله يخرب بيوتهم زي ماهما خربينها</su>
</post>
<post id="bolt-arz-NG-169-181089-33658_p6">
<su id="bolt-arz-NG-169-181089-33658_p6_su1"> ايه المشكلة .. واحد اتجوز .. و كمان مين ؟؟ ده جمال مبارك !! الأبن المدلل لسلطان مصر الريس حسنى مبارك ...</su>
<su id="bolt-arz-NG-169-181089-33658_p6_su2"> يعنى لما جمال مبارك مش يعمل كده .. يبقى مين اللى يعمل كدا .. انا مثلا ههههههههههههه</su>
<su id="bolt-arz-NG-169-181089-33658_p6_su3"> الف شكر لك يا هند على هذه الأخبار اللى تفرس على الصبح كده ...</su>
</post>
<post id="bolt-arz-NG-169-181089-33658_p9">
<su id="bolt-arz-NG-169-181089-33658_p9_su1"> ههههههههههههههه انا بتهيألي الفرح ده مش مصروف عليه كويس</su>
<su id="bolt-arz-NG-169-181089-33658_p9_su2"> ازاي فرح جيمي يكون بربع مليون جنيه بس ... يا بلاااش وخاتم ب 60 الف جنيه بسسسسسسسسس</su>
<su id="bolt-arz-NG-169-181089-33658_p9_su3"> يعني الشقة متكلفة 6 مليون عليها القيمة شوية</su>
<su id="bolt-arz-NG-169-181089-33658_p9_su4"> طيب والفستان بربع مليون .. هو مصنوع من قماش والا حاجة تانية وانا معرفش ههههه</su>
<su id="bolt-arz-NG-169-181089-33658_p9_su5"> عجبتني اوي المقارنة اللي ممدوح عملها</su>
<su id="bolt-arz-NG-169-181089-33658_p9_su6"> برافو عليك يا ممدوح</su>
<su id="bolt-arz-NG-169-181089-33658_p9_su7"> سيبك انت اهم حاجة الفلوس الحلال</su>
<su id="bolt-arz-NG-169-181089-33658_p9_su8"> ربنا يباركلك ويهدي اللي في بالي</su>
</post>
<post id="bolt-arz-NG-169-181089-33658_p10">
<su id="bolt-arz-NG-169-181089-33658_p10_su1"> ياترى يا جيمى جبت الفلوس دى منين</su>
<su id="bolt-arz-NG-169-181089-33658_p10_su2"> يا جماعة متظلموش الولد يمكن محوشهم من زمان</su>
</post>
<post id="bolt-arz-NG-169-181089-33658_p11">
<su id="bolt-arz-NG-169-181089-33658_p11_su1"> سؤال صغير ياريت تجاوبونى عليه .......</su>
<su id="bolt-arz-NG-169-181089-33658_p11_su2"> لو ده فرح واحد فكيكو هيكون الرد بتاعكو زى الرد الى انا قريته ده ؟؟؟</su>
<su id="bolt-arz-NG-169-181089-33658_p11_su3"> انا مش بنكر انه كفايه بقى</su>
<su id="bolt-arz-NG-169-181089-33658_p11_su4"> وحسبنا الله ونعم الوكيل</su>
<su id="bolt-arz-NG-169-181089-33658_p11_su5"> بس ......... اذا بليتم فاستترو</su>
</post>
<post id="bolt-arz-NG-169-181089-33658_p12">
<su id="bolt-arz-NG-169-181089-33658_p12_su1"> الشقى عمل كل ده من مصروفه </su>
<su id="bolt-arz-NG-169-181089-33658_p12_su2"> هند شكلنا هنتحبس قريب</su>
</post>
<post id="bolt-arz-NG-169-181089-33658_p19">
<su id="bolt-arz-NG-169-181089-33658_p19_su1"> بسم الله الرحمن الرحيم</su>
<su id="bolt-arz-NG-169-181089-33658_p19_su2"> السلام عليكم غاليتي هند ...</su>
<su id="bolt-arz-NG-169-181089-33658_p19_su3"> ايه الخبر ده ...</su>
<su id="bolt-arz-NG-169-181089-33658_p19_su4"> وايه الأرقام اللي تدوخ دي ...</su>
<su id="bolt-arz-NG-169-181089-33658_p19_su5"> الواحد دماغه توصل لحد ألف جنيه ... بعد كدا ما بتجمعش ..</su>
<su id="bolt-arz-NG-169-181089-33658_p19_su6"> يعني لو جيمي معملش كدا مين اللي هيعمل ... هاف ماجيك مثلا ..</su>
<su id="bolt-arz-NG-169-181089-33658_p19_su7"> يا شيخة سبيهم يتمتعوا ... وبطلوا حقد بقى ...</su>
<su id="bolt-arz-NG-169-181089-33658_p19_su8"> حسبي الله ونعم الوكيل من دلوقتي ل 6 سنين قدام ...</su>
<su id="bolt-arz-NG-169-181089-33658_p19_su9"> شكرا يا هند على الموضوع ....</su>
<su id="bolt-arz-NG-169-181089-33658_p19_su10"> وعقبالك يارب ...</su>
<su id="bolt-arz-NG-169-181089-33658_p19_su11"> تحياتي ..</su>
<su id="bolt-arz-NG-169-181089-33658_p19_su12"> دمت بود .</su>
</post>
<post id="bolt-arz-NG-169-181089-33658_p21">
<su id="bolt-arz-NG-169-181089-33658_p21_su1"> والله يا جماعة مبقتش تفرق معانا الكلام ده عدى عليه وقت كتير لو قعدنا نتكلم فيه مش هنخلص خلينا فى بكرة</su>
<su id="bolt-arz-NG-169-181089-33658_p21_su2"> سيبكو من الكلام ده كفايه ار وحسد على الراجل</su>
<su id="bolt-arz-NG-169-181089-33658_p21_su3"> الحمد لله رب العالمين ربنا يسترها علينا</su>
<su id="bolt-arz-NG-169-181089-33658_p21_su4"> يلا خلينا فى انهرده</su>
<su id="bolt-arz-NG-169-181089-33658_p21_su5"> علفكرة يا هند الكلام اللى انت كتباه جميل قوى</su>
<su id="bolt-arz-NG-169-181089-33658_p21_su6"> ويا رب سهلها معانا الايام القادمة وربنا يسامحكل الناس</su>
</post>
<post id="bolt-arz-NG-169-181089-33658_p24">
<su id="bolt-arz-NG-169-181089-33658_p24_su1"> عقبال ابنه ميحوش................. ويجوز.................................</su>
<su id="bolt-arz-NG-169-181089-33658_p24_su2"> دي تحويشته امال ابنه بقى............</su>
<su id="bolt-arz-NG-169-181089-33658_p24_su3"> كل تحويشه وانتوا طيبين</su>
<su id="bolt-arz-NG-169-181089-33658_p24_su4"> حسبي الله ونعم الوكيل</su>
</post>
<post id="bolt-arz-NG-169-181089-33658_p25">
<su id="bolt-arz-NG-169-181089-33658_p25_su1"> مهي الحاجات دي بالمسمى بس تبقى "اعراس"</su>
<su id="bolt-arz-NG-169-181089-33658_p25_su2"> بس هي حملات، مهرجانات، .. حاجة كده..!</su>
<su id="bolt-arz-NG-169-181089-33658_p25_su3"> يبقى اكيد هتكلف.</su>
<su id="bolt-arz-NG-169-181089-33658_p25_su4"> لا حول الا بالله.</su>
</post>
</multipost>
