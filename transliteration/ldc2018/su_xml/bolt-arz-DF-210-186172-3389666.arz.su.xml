<multipost id="bolt-arz-DF-210-186172-3389666" language="Arabic">
<post id="bolt-arz-DF-210-186172-3389666_p1">
<su id="bolt-arz-DF-210-186172-3389666_p1_su1">
 طول عمرى وانا اسمع ان السياسه لعبة قذرة
</su>
<su id="bolt-arz-DF-210-186172-3389666_p1_su2">
 واقول طيب ماهى لعبة قذرة بتلعبوها ليه؟ 
</su>
<su id="bolt-arz-DF-210-186172-3389666_p1_su3">
 ما تلعبوا استغمايه او كورة وسيبكم من السياسة
</su>
<su id="bolt-arz-DF-210-186172-3389666_p1_su4">
 فيه ناس طول عمرها بتكره السياسه وتلعن السياسه.... 
</su>
<su id="bolt-arz-DF-210-186172-3389666_p1_su5">
 دلوقتى خلعوا العباايات وعايزين يلعبوا سياسه وبيلعبوا وبجد سياسه حلوه خالص 
</su>
<su id="bolt-arz-DF-210-186172-3389666_p1_su6">
 عرفوا اللعبه وعرفوا انها قذرة واثبتوا انهم فاهمين وحافظين
</su>
<su id="bolt-arz-DF-210-186172-3389666_p1_su7">
 تلاقى شخص كان معارض طول عمره للنظام وتعرض للتهديد والسجن والبهدله بقى دلوقتى ابت تيت عارفين ليه 
</su>
<su id="bolt-arz-DF-210-186172-3389666_p1_su8">
 ( اصله بيشرب شيشة فى ميدان التحرير قدام الناس ) 
</su>
<su id="bolt-arz-DF-210-186172-3389666_p1_su9">
 يالهوى شيشة اممممم ما ينفعش يكون سياسى ولا يكلمنا فى السياسه ازاى ناخد نصيحه من واحد بيشرب شيشه ما ينفعش
</su>
<su id="bolt-arz-DF-210-186172-3389666_p1_su10">
 طب والأخ التانى اللى بينط علينا من امريكا زى الباراشوت وكأن امريكا دى كخه يعنى ومش رقم واحد فى العالم دلوقتى شئنا ام ابينا ينفع يكون ريس
</su>
<su id="bolt-arz-DF-210-186172-3389666_p1_su11">
 لا طبعا يا راجل ده شنبه شبه الصرصار ، ده شبه عم شقشق ، ده هو اللى دمر العراق ، ده علمانى ن بنته متجوزه نصرانى كافر ، دهبيشرب خمره ، وبنته بتلبس مايوووه ، ده عميل للأمريكان
</su>
<su id="bolt-arz-DF-210-186172-3389666_p1_su12">
 بالراحه طيب اعصابكم اكتشفت انا أنه كلما زاد نجاحك كلما زاد اعداؤك ؟ حد موافقنى ع الرأى ده ؟
</su>
<su id="bolt-arz-DF-210-186172-3389666_p1_su13">
 اللى عايز يرد بكلامه هو بكلمتين سطرين عشره يرد باحترام  مش عايز يكون احسن 
</su>
<su id="bolt-arz-DF-210-186172-3389666_p1_su14">
 انما يدخل يشتم والساده المشرفين المحترمين جدا يقفلوا الموضوع زيه زى غيره يا ريت ما يحصلش 
</su>
<su id="bolt-arz-DF-210-186172-3389666_p1_su15">
 احنا كلنا مصريين مش فى خناقه ردوا عليا
</su>
</post>
<post id="bolt-arz-DF-210-186172-3389666_p3">
<su id="bolt-arz-DF-210-186172-3389666_p3_su1">
 بداية انا مش عارف رأي حضرتك الشخصي أيه علاقته بقسم ملفات وقضايا مصرية وعربية؟
</su>
<su id="bolt-arz-DF-210-186172-3389666_p3_su2">
 وكمان ليه شغل الهمز واللمز ده؟
</su>
<su id="bolt-arz-DF-210-186172-3389666_p3_su3">
 أين الإدارة من مثل هذه الموضوعات؟؟
</su>
<su id="bolt-arz-DF-210-186172-3389666_p3_su4">
 دعنا نفترض أن إستنتاجات حضرتك صحيحة ولا يعتريها الباطل وأن من تهمز وتلمز بهم حقاً لم يتكلموا في السياسة من قبل
</su>
<su id="bolt-arz-DF-210-186172-3389666_p3_su5">
 فما تفسيرك لمطاردات أمن الدولة لهم علي مدار حكم المخلوع؟ بل وقبل حكم المخلوع؟؟
</su>
<su id="bolt-arz-DF-210-186172-3389666_p3_su6">
 وملفاتهم مازلت حتي الأن في أمن الدوله
</su>
<su id="bolt-arz-DF-210-186172-3389666_p3_su7">
 هل لأنهم يصلون ويصومون ويقولون نعم لمبارك؟
</su>
<su id="bolt-arz-DF-210-186172-3389666_p3_su8">
 ألم تركب سيارة أجرة في يوم ومرت هذه السيارة بلجنه وقامت هذه اللجنة بمطالبة ملتحي بالنزول من السيارة ؟
</su>
<su id="bolt-arz-DF-210-186172-3389666_p3_su9">
 أليس لك قريب أو صديق أو جار ملتزم وملتحي لتعلم منه كم عدد المرات التي بات فيها في مقر أمن الدوله؟؟؟
</su>
<su id="bolt-arz-DF-210-186172-3389666_p3_su10">
 إن قذارة السياسة كانت من قذارة من يلعبوها وليست قذارة في السياسة نفسها 
</su>
<su id="bolt-arz-DF-210-186172-3389666_p3_su11">
 قد حرمهم الأمن علي مدار العقود السابقة ليس من مجرد الكلام بل من مجرد الدعاء والصلاة بل وهناك من تم منعه من الأحلام
</su>
<su id="bolt-arz-DF-210-186172-3389666_p3_su12">
 ألم يصل إلي مسامع سيادتكم شيئ عن تنظيم الروؤية الذي تم القبض عليهم لأن في حقبة مبارك قد حلم أنه إنضم لحماس ليحارب اليهود في فلسطين وقد كان معه إثنين من الإخوة الذين يعرفهم 
</su>
<su id="bolt-arz-DF-210-186172-3389666_p3_su13">
 وقد روي هذا الحلم لأحدهم علي مسمع أحد مخبرين أمن الدوله فتم إعتقاله هو والإخوة الذين كانوا معه في الحلم 
</su>
<su id="bolt-arz-DF-210-186172-3389666_p3_su14">
 فكيف كانوا سيُسمعوك حديثهم في السياسة؟؟؟؟؟؟؟
</su>
<su id="bolt-arz-DF-210-186172-3389666_p3_su15">
 عندما حاول أحد كبار المشايخ بالتحدث في قناة الناس والحكمة تم إغلاقهم 
</su>
<su id="bolt-arz-DF-210-186172-3389666_p3_su16">
 إن حديثهم في السياسة موجود منذ القدم ولكن كان ممنوعاً من الوصول لمسامع الأخرين 
</su>
<su id="bolt-arz-DF-210-186172-3389666_p3_su17">
 وهذا ليس ذنبهم فلا داعي لحربهم  وعليك أن توجه قلمك وفكرك إلي غيرهم
</su>
</post>
</multipost>
