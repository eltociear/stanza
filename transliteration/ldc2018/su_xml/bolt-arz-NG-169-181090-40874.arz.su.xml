<multipost id="bolt-arz-NG-169-181090-40874" language="Arabic">
<post id="bolt-arz-NG-169-181090-40874_p1">
<su id="bolt-arz-NG-169-181090-40874_p1_su1"> الصيادلة جناه أم مجني عليهم</su>
<su id="bolt-arz-NG-169-181090-40874_p1_su2"> منذ اسبوع شهدنا اضرابا عاما من الذين يمتلكون صيدليات خاصة</su>
<su id="bolt-arz-NG-169-181090-40874_p1_su3"> إحتجاجا علي فرض قانون جديد للمحاسبة الضريبية ووصلت نسبة الاضراب الي 98%</su>
<su id="bolt-arz-NG-169-181090-40874_p1_su4"> وقالت نقابة الصيادلة ان اى صيدلية هتفتح خلال الإضراب دة هيتم توقيع عقوبة عليها من قبل النقابة </su>
<su id="bolt-arz-NG-169-181090-40874_p1_su5"> وبالتالي قامت بعض الصيدليات بالاغلاق رفضا لمحاسبتهم ضريبيا كمشروعات استثمارية كبيرة. ..</su>
<su id="bolt-arz-NG-169-181090-40874_p1_su6"> السؤال .. ان أصحاب الصيدليات الخاصة معترضين علي فرض ضرائب عليهم </su>
<su id="bolt-arz-NG-169-181090-40874_p1_su7"> طيب ماهو قبل كدة كانت الضرائب بتتفرض ومين الى كان بيدفعها </su>
<su id="bolt-arz-NG-169-181090-40874_p1_su8"> كانوا المواطنين لانها كانت بتضاف علي ثمن الأدوية بالاضافة الى مستحضرات التجميل التي ليس لها سعر ثابت</su>
<su id="bolt-arz-NG-169-181090-40874_p1_su9"> طيب ماهو الصيدليات بتكسب ارباح خيالية من بيع الأدوية ومستحضرات التجميل بالاضافة الى بيع الأدوية المخدرة باسعار غالية لمن لايمتلكون تأشيرة من الدكتور بحاجتهم الى ذلك العقار</su>
<su id="bolt-arz-NG-169-181090-40874_p1_su10"> طيب لية الاعتراض والاحتجاجات علي الضرائب دي ؟</su>
<su id="bolt-arz-NG-169-181090-40874_p1_su11"> انا شايف انهم مش مجني عليهم ولا شىء لانهم بيحققوا ارباح وبالتالي الضرائب بتفرض علي الادوية يعني هما مش خسرانين أى شىء ...</su>
<su id="bolt-arz-NG-169-181090-40874_p1_su12"> مثال للأدوية المخدرة التي تباع فى بعض الصيدليات مش هنقول كلها لان فى صيدليات محترمة وفى صيدليات بتبيع حبوب (ترامادول ) الي ثمنة الأصلي 2.5 ج بيباع لأصحاب الكيف الشريط ب 25ج وبيحصل أحيانا ل 40ج يعني الحباية الواحدة بتعدى ثمنها 3ج</su>
<su id="bolt-arz-NG-169-181090-40874_p1_su13"> دة غير بقي مستحضرات التجميل ومواد النظافة الى أسعارها غالي جدا</su>
<su id="bolt-arz-NG-169-181090-40874_p1_su14"> فى النهاية نلاقي اضرابا لان فى ضرائب عليهم</su>
<su id="bolt-arz-NG-169-181090-40874_p1_su15"> ربنا يعين الشعب المصري</su>
</post>
<post id="bolt-arz-NG-169-181090-40874_p2">
<su id="bolt-arz-NG-169-181090-40874_p2_su1"> اهلا محمد ..</su>
<su id="bolt-arz-NG-169-181090-40874_p2_su2"> إقتباس:</su>
<su id="bolt-arz-NG-169-181090-40874_p2_su3">  طيب ماهو الصيدليات بتكسب ارباح خيالية من بيع الأدوية ومستحضرات التجميل بالاضافة الى بيع الأدوية المخدرة باسعار غالية لمن لايمتلكون تأشيرة من الدكتور بحاجتهم الى ذلك العقار </su>
<su id="bolt-arz-NG-169-181090-40874_p2_su4"> لو دا بيحصل فى صيدلية او اتنين او الفين .. فباقى ال 45 الف صيدلية مش بتعمل كدا ..</su>
<su id="bolt-arz-NG-169-181090-40874_p2_su5"> ومحدش ابدا يتخيل ان حياة الصيدلى ورديـــــــــــــة</su>
<su id="bolt-arz-NG-169-181090-40874_p2_su6"> فى صيدليات كتيرة فاتحة على حساب الشركات ويادوبك بتجمع عشان تسدد ديون وتدفع مرتبات على ما ربنا ما يفرجها وتبقى الصيدلية ملك صافى .. ويقدر يوسع ادويته رأسى</su>
<su id="bolt-arz-NG-169-181090-40874_p2_su7"> ولو بتتكلم عالكوزماتكس و وو و فمتنساش ان تلت ارباع الصيدليات دى فى اماكن منخفضة المستوى و مش هيهتموا بالشامبو والديتول وكذلك الاطباء هناك مش بيكتبوا غير الادوية الرخيصة .. مفيش مستورد ولا احزانون ..</su>
<su id="bolt-arz-NG-169-181090-40874_p2_su8"> المشكلة الاكبر ان الماليين عايزين يفرضوا ضرائب بأثر رجعى</su>
<su id="bolt-arz-NG-169-181090-40874_p2_su9"> واهانة لكل الصيادلة بجد ان حد فيهم ممكن يتحبس عشان فلوس</su>
<su id="bolt-arz-NG-169-181090-40874_p2_su10"> الموضوع اكبر بكتير اوى من انه تجارة</su>
<su id="bolt-arz-NG-169-181090-40874_p2_su11"> ويعنى وزارة المالية مش قمة البراءة يعنى .. دول مش لاقيين حد ينهبوه</su>
<su id="bolt-arz-NG-169-181090-40874_p2_su12"> الشعب المصرى كله مجنى عليه ,, محمد</su>
<su id="bolt-arz-NG-169-181090-40874_p2_su13"> وانا سعيــدة جدا بايجابية النقابة ..</su>
</post>
<post id="bolt-arz-NG-169-181090-40874_p3">
<su id="bolt-arz-NG-169-181090-40874_p3_su1"> موضوع جميل يا محمد ومناسب جدا للاحداث</su>
<su id="bolt-arz-NG-169-181090-40874_p3_su2"> الضرايب حق المجتمع وهتكون مهيأة فى خدمتى وخدمة افراد المجتمع - دا المفروض يعنى -</su>
<su id="bolt-arz-NG-169-181090-40874_p3_su3"> يبقة هما مش مظلومين ....</su>
<su id="bolt-arz-NG-169-181090-40874_p3_su4"> لكن هيبقة ظلم اكيد لو فلوس الضرايب دى مش راحت للشعب وتتسرق فى جيوب الباهوات الكبار زى اللى بيحصل دلوقتى .</su>
<su id="bolt-arz-NG-169-181090-40874_p3_su5"> مبدأ الضرايب يجب علينا تنفيذه ......</su>
<su id="bolt-arz-NG-169-181090-40874_p3_su6"> وفعلا يا محمد زى ما انت قولت ان الصيدليات بتكسب كتير واظن مش هتفرق معاهم حاجة</su>
<su id="bolt-arz-NG-169-181090-40874_p3_su7"> شكرا يا محمد على الموضوع</su>
</post>
<post id="bolt-arz-NG-169-181090-40874_p4">
<su id="bolt-arz-NG-169-181090-40874_p4_su1"> ع فكره التصرف اللى هما عملوه ده تصرف غبى يعنى هما مشكلتهم مع الضرايب الناس ذمبها ايه فى الموضوع ده كله </su>
<su id="bolt-arz-NG-169-181090-40874_p4_su2"> فى ناس مرضى ومحتاجين ادويه ومفيش صيدليات مفتوحه يعنى هما لما يقفلو الصيدليات مشاكلهم هتتحل مع الضرايب....</su>
<su id="bolt-arz-NG-169-181090-40874_p4_su3"> مكنش ليه اى لازمه اللى هما عمالوه.......</su>
<su id="bolt-arz-NG-169-181090-40874_p4_su4"> ميرسى ليك يامحمد ع الموضوع</su>
</post>
<post id="bolt-arz-NG-169-181090-40874_p5">
<su id="bolt-arz-NG-169-181090-40874_p5_su1"> مش هضيف علي كلام بحور كتير لاني متفق معاه تماما </su>
<su id="bolt-arz-NG-169-181090-40874_p5_su2"> ولكن اعتقد ان اللي مش في الشغلانه هيقول نفس كلامك كده </su>
<su id="bolt-arz-NG-169-181090-40874_p5_su3"> بس الضرايب الخياليه اللي عايزين يفرضوها علي الصيدليات هتخلي المحترم والشريف منهم يقفل ويفلس</su>
<su id="bolt-arz-NG-169-181090-40874_p5_su4"> لك ان تعلم ان مرتب الدكاترة قل 50%من اول الشهر ده وهو اصلا 400متوسط</su>
<su id="bolt-arz-NG-169-181090-40874_p5_su5"> يعني هيشحتوا بعد كده</su>
<su id="bolt-arz-NG-169-181090-40874_p5_su6"> الطب والصيدلة من اشرف مهن المجتمع وبالرغم من كده مرتبهم بيبقي 450</su>
<su id="bolt-arz-NG-169-181090-40874_p5_su7"> مع كامل احترامي تعرف تعيش ب450جنيه!</su>
<su id="bolt-arz-NG-169-181090-40874_p5_su8"> ثم احنا ليه بنشوف الظلم بعنينا وبعدين اي اضراب مدافعه عن الحق نقف ضده ونقول بهم بيكسبوا?</su>
<su id="bolt-arz-NG-169-181090-40874_p5_su9"> باصحاب شركات الاسمنت والحديد بيكسبوا ليه مفرضوش عليهم ضرايب?</su>
<su id="bolt-arz-NG-169-181090-40874_p5_su10"> اللي حصل من وجهه نظري الصح وعين العقل </su>
<su id="bolt-arz-NG-169-181090-40874_p5_su11"> وقريبا هيكون اضراب دكاتره بأذن الله</su>
<su id="bolt-arz-NG-169-181090-40874_p5_su12"> في صيدليات فاتحه في كل منطقه بأذن النقابه علشان الخدمات العاجله للسكان</su>
</post>
<post id="bolt-arz-NG-169-181090-40874_p6">
<su id="bolt-arz-NG-169-181090-40874_p6_su1"> إقتباس:</su>
<su id="bolt-arz-NG-169-181090-40874_p6_su6"> أما أن أموال الضرائب تذهب لجيوب الكبار فلا تظلموهم</su>
<su id="bolt-arz-NG-169-181090-40874_p6_su7"> قل معظمها يذهب لجيوب الكبار والباقى لجيوب مأمورى الضرائب حتى لو كان حاصلا على دبلوم تجاره متوسطه (خريج ثانوى تجارى ) [COLOR="RoyalBlue"ولا يعمل أكثر من خمسة أيام فى الشهر لكنك تجد دخله من مصلحة الضرائب يصل للالاف الثلاثه عن هذه الخمسة أيام </su>
<su id="bolt-arz-NG-169-181090-40874_p6_su8"> وطبعا باقى الشهر يخصصه لاعماله ومشروعاته الخاصه ولا تسأل عن الضريبه التى يدفعها [/color]</su>
</post>
<post id="bolt-arz-NG-169-181090-40874_p10">
<su id="bolt-arz-NG-169-181090-40874_p10_su1"> اللى ايده فى الميه مش زى اللى ايده فى النار</su>
<su id="bolt-arz-NG-169-181090-40874_p10_su2"> احنا اخذنا فى المدارس زمان ان من اهم اسباب فساد الحكم فرض الضرائب الباهظه</su>
<su id="bolt-arz-NG-169-181090-40874_p10_su3"> والناس مش عارفه الفلوس بتتصرف فين</su>
<su id="bolt-arz-NG-169-181090-40874_p10_su4"> طيب شوفوا دى</su>
</post>
<post id="bolt-arz-NG-169-181090-40874_p19">
<su id="bolt-arz-NG-169-181090-40874_p19_su1"> من خلال تعاملي مع الصيادلة ومن خلال شغلي احب اوضح شوية حاجات: اولا كلام بحور سليم: اسعار الادوية موضحة عليها وصعب ان حد يرفع عنها</su>
<su id="bolt-arz-NG-169-181090-40874_p19_su2"> كمان شيء مهم جدا انا اعرف صديقات ليا صيدلانيات وبيعانوا الامرين في صيدلياتهم هم او ازواجهم نتيجة للديون,</su>
<su id="bolt-arz-NG-169-181090-40874_p19_su3">  يعني حياتهم مش وردي او على الاقل اغلبهم فعلا تعبان</su>
<su id="bolt-arz-NG-169-181090-40874_p19_su4"> اصحاب الصيدليات مش هيقدروا يرفعوا الاسعار بمزاجهم لان زي ماقالوا الاسعار محددة ومش بمزاجهم وبالتالي هم متضررين</su>
<su id="bolt-arz-NG-169-181090-40874_p19_su5"> ومادام زي ماقلتوا بيكونوا اصلا دافعين الضريبة تحت مسمى ضريبة المبيعات يبقى ايه الداعي لضرائب اخرى ؟</su>
<su id="bolt-arz-NG-169-181090-40874_p19_su6"> تصحيح راتب الصيادلة والاطباء بعد الحوافز والبدلات 300جنيه دا طبعا لو متخصمش منك حاجة</su>
<su id="bolt-arz-NG-169-181090-40874_p19_su7"> كمان نقطة مهمة:الصيادلة واطباء الاسنان تعاملهم وزارة الصحة انهم فئات طبية مساعدة او اطباء من الدرجة التانية</su>
</post>
<post id="bolt-arz-NG-169-181090-40874_p20">
<su id="bolt-arz-NG-169-181090-40874_p20_su1"> اهلا بيك يا محمد........طبعا كل الاراء السابقه كفت ووفت زى ما بيقولوا</su>
<su id="bolt-arz-NG-169-181090-40874_p20_su2"> بس حقولك وجهه نظرى للامر بسبب قربى من واقع الامر</su>
<su id="bolt-arz-NG-169-181090-40874_p20_su3"> دلوقتى فجاه وزاره الماليه بتطالب بدفاتر وضرائب بدون سابق انذار</su>
<su id="bolt-arz-NG-169-181090-40874_p20_su4"> انا معاك ان القانون بقاله فتره .لكن لم ينفذ</su>
<su id="bolt-arz-NG-169-181090-40874_p20_su5"> فلما ابدا بشئ مماثل مع فئه بتهتم براحه المجتمع مثل الصيادله......يبقى على الاقل تعطيهم انذار بحيث يبدؤا بتجهيز دفاتر لكل شئ صادر او وراد للصيدليه</su>
<su id="bolt-arz-NG-169-181090-40874_p20_su6"> مش فجاه تلاقى واحد جاى لك يقولك حنعمل جرد حالا وهات سجلاتك........طبعا ده ضرب من الخيال</su>
<su id="bolt-arz-NG-169-181090-40874_p20_su7"> نيجى لنقطه الاسعار الغاليه للدواء او الحياه والنعيم اللى الناس متصوراه عن اى صيدلى........ده بعيده جدا عن الواقع الا من رحم ربى من سلسلات العزبى او خليل مثلا وغيرهم سلسلات كبيره جدا</su>
<su id="bolt-arz-NG-169-181090-40874_p20_su8"> ومش كل صيادله مصر كده</su>
<su id="bolt-arz-NG-169-181090-40874_p20_su9"> ده لما الصيدليات وقفت خدمتها الليليه......كتير ناس اتضررت من ها الامر</su>
<su id="bolt-arz-NG-169-181090-40874_p20_su10"> يعنى ما بينفع امرض بالمساء.....ااجله الصبح؟؟</su>
</post>
</multipost>
