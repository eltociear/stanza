<multipost id="bolt-arz-DF-175-182187-575594" language="Arabic">
<post id="bolt-arz-DF-175-182187-575594_p1">
<su id="bolt-arz-DF-175-182187-575594_p1_su1">
 اقصد ما اقول
</su>
<su id="bolt-arz-DF-175-182187-575594_p1_su2">
 عفوا ايها الاغبياء
</su>
<su id="bolt-arz-DF-175-182187-575594_p1_su3">
 انها مصر باقيه
</su>
<su id="bolt-arz-DF-175-182187-575594_p1_su4">
 انا مؤمنه بنظريه الموامره
</su>
<su id="bolt-arz-DF-175-182187-575594_p1_su5">
 وعندي احساس شديد بهذه المؤامره علي مصر من بدايه الثوره
</su>
<su id="bolt-arz-DF-175-182187-575594_p1_su6">
 وعلي فكره الرئيس السابق كان ممن وقعوا في هذا الفخ وطبعا لانه عنده الاستعداد لكده
</su>
<su id="bolt-arz-DF-175-182187-575594_p1_su7">
 عارفه ان راي هيكون صادم لبعض الناس والبعض الاخر.........
</su>
<su id="bolt-arz-DF-175-182187-575594_p1_su8">
 مصر انهزمت في 67 وبعدها حققت انتصار 73وفجات العالم طيب نسيبها كده لا..لايمكن خطط يابني انت وهو
</su>
<su id="bolt-arz-DF-175-182187-575594_p1_su9">
 مين ده اللي هيجي يحكم كل الخير اللي موجود في بلد واحده ويتحكم فيها وفينا لازم نفضل وراهم بالمرصاد
</su>
<su id="bolt-arz-DF-175-182187-575594_p1_su10">
 مسكها مبارك واكيد الكل ميقدرش ينكر ان عدي بمصر لمراحل كويسه في بدايه حكمه بشهاده الثوار نفسهم والشعب فرح وبدا يشتغل طيب نوقفهم ازاي هات يابني عصابه تحيط بمبارك وتفهم ان الشعب بيموت فيه ومش عاوزه يمشي ولما يعملوا انتخابات تطلع 99
</su>
<su id="bolt-arz-DF-175-182187-575594_p1_su11">
 اغبياء مش بقولكم يالا ما علينا لا والغريبه يطلع عمار الشريعي يقولوا اختارناك وبيعناك صافي القلب ياكفر مصلحه.....
</su>
<su id="bolt-arz-DF-175-182187-575594_p1_su12">
 تمر الايام وتمر السنين وتتتشال عصابه وتتحط عصابه وماما امريكا فرحانه طبعا الهيهم ياعم في اكل العيش وضاعف ديونهم واهم خطه نجحوا فيها (البهرج الخداع ) كل فلاح فيكي يامصر نفسه يعلم ابنه ويدخله الجامعه لا ياواد هتوسخ كوخ كده متلعبش في الطين  سيب الزراعه والهم ده لناسه انا عاوزك افندي في حين قالها الاخرون علمني الصيد ولا تعطيني سمكه
</su>
<su id="bolt-arz-DF-175-182187-575594_p1_su13">
 يالا اكملكم تيجي العصابه تكمل شغلها ياسياده الريس هتسيب الحكم ليه يقولهم اصلي تعبت طيب خلاص كتر خيرك طيب ايه رايك جمال ننوسه عين امه موجود انتو شايفين كده...... 
</su>
<su id="bolt-arz-DF-175-182187-575594_p1_su14">
 امال 99%ياريس انت نسيت طيب اوكيه علي بركه الله طيب هيعمل ايه يشترك في الرياضه كده ويتداخل مع الرياض يين  ويظهر في المجتمع  ويبقي واد مفيش منه وطبعا الحاقدين يمتنعوا قم ايه تيجي النفوس الوحشه تعمل ثوره ومين يساعدهم الشعب التعبان اللي خلاص مش قادر وفاض بيه الكيل............ 
</su>
<su id="bolt-arz-DF-175-182187-575594_p1_su15">
 تتعمل الثوره ويمشي مبارك تسكت امريكا لا طبعا امال ازاي هندخل مصر ونلعب في قناه السويس زي زمان مكان بيلعب فيها الاجانب الوحشين تبعت لنا الحلوين بتوعها اللي ملهمش علاقه بالثوره
</su>
<su id="bolt-arz-DF-175-182187-575594_p1_su16">
  وطبعا ميخفاش عليكم من اولهم الكتكوته اسماء اللي كانت في امريكا وصممت علي اسقاط المجلس العسكري واللي هتقول معملتش كده اجيب لها الفيديو بتاعها وغيرها بثينه كامل وعلاء افندي ومحمد باشا حامد ابراهيم عيسي وخالد افندي المخرج اللي مشفنا حد منهم اتخدش في الثةره 
</su>
<su id="bolt-arz-DF-175-182187-575594_p1_su17">
 يهيجوا الناس والناس من الظلم تثور علي الفساد ويطلع ابو العز الحريري يحبطنا بارقام الملايين اللي خدها مبارك واعوانه والللي ضيعها علينا اقول ايه بس حسبي الله ونعم الوكيل.....
</su>
<su id="bolt-arz-DF-175-182187-575594_p1_su18">
 ونصبر علي حالنا ونكافح ونبكي علي ولادنا واخوتنا اللي ماتوافي سبيل تحرير الوطن في بدايه الثوره اقصد لكن بعد كده لانزكيهم علي الله
</su>
<su id="bolt-arz-DF-175-182187-575594_p1_su19">
 ويكملوا الخطه ازاي بعد ما الشعب عرف طريقه اوعي يابني انت وهو البلد تقف علي حيلها اقولك ياباشا فيه ماتش بتاع المصري والاهلي نعمله مذبحه علشان تقوم حرب اهليه يرد يقوله طيب منستنا لماتش الاهلي والزمالك  بعدها ده هيكون تمام 
</su>
<su id="bolt-arz-DF-175-182187-575594_p1_su20">
 يقوله لالالالا الاهلي والمصري ده بورسعيد معروف ان اهلها بيحبوا المخلوع موت والمخلوع بيحبهم طبعا بتريق فلما تحصل مجزره هناك الناس تهيج علي الجيش وتقولوا سيب الحكم والخيبه بقي ان المجلس لو كان عاوز يحكم البلد محدش كان هيمنعوه ان يصدر الاحكام العرفيه ويحكم براحته 
</su>
<su id="bolt-arz-DF-175-182187-575594_p1_su21">
 طيب اكملكم قبل ما انسي  في الوقت ده يحصل في سيناء شغب بين الشرطه والاهل سيناء وتنضم السويس وتبقي عاوزه تاخد قناه السويس لها والشحن يبقي علي 3 محافظات هانه في مصر السويس وبورسعيد وسيناء والخطوه الجايه بخمن كده ماما امريكا تقولنا احنا هندخل نحميهم منكم يا وحشين......  
</su>
<su id="bolt-arz-DF-175-182187-575594_p1_su22">
 عفوا ايها الاغبياء انتم لاتعرفون مصر وابناءها فعلا احنا ممك نكون احيانا فوضويين وغير طموحين وممكن نكون كسولين ومش كول خالص لكن عند الجد حتي بناتنا رجاله فما بالكم برجالنا نكلكم احياء هم هم  وتاكدوا ان طول ما مصر بها شرفاء  لن ولن تنالوا منها مهما اعدتم لها من مؤامرات ومهما دفعتم اموال لمن سولت لهم انفسهم وارتموا في احضانكم
</su>
<su id="bolt-arz-DF-175-182187-575594_p1_su23">
 انا اسفه طولت عليكم بس ده احساسي وحبيت انقله لكم وده تسجيل مني بذالك يمكن ربنا يعطيني العمر ونتقابل تاني وافكركم بما كتبته اليكم بعد ما الاحداث تنكشف ويسجل التاريخ
</su>
<su id="bolt-arz-DF-175-182187-575594_p1_su24">
 توضيح هام انا اقصد بالاغبياء كل من تامر علي مصر او سولت له نفسه لاسقاطها واولهم امريكا
</su>
</post>
<post id="bolt-arz-DF-175-182187-575594_p3">
<su id="bolt-arz-DF-175-182187-575594_p3_su1">
 حلوى كده يعني  توجعوا قلبنا علي شبابنا بعندكم  ده اوعي واحده تقول ده مبارك واتباعه  سورى ده يبقي جنون  كان ممكن اصدق كلامكم ده من يومين لكن اللي حصل امس ده دليل علي انه فعلا متخطط له  كويس قو ي مش من مبارك 
</su>
<su id="bolt-arz-DF-175-182187-575594_p3_su2">
 والدليل المجمع العلمي اللي اتحر ق واللي بيضم تراث مصري لايعرف قدره الا من يريد ان يمحو تاريخنا وبالتي حدودنا علشان لما يدخلوا حدودنا مصر لا تجد دليل وثائقي لحدودها وبالتالي مبارك لو عاوز تخريب اكيد كان هيخرب اماكن لا تمس تراث البلد وهويتها الي الكل بيتسارع عليه  
</su>
<su id="bolt-arz-DF-175-182187-575594_p3_su3">
 خصوصا لو كان حد لاحظ القنوات اللي بتحارب الاسلام عني وهي قناه حقيقه وهي قناه مسيحيه تهاجم الاسلام وتطلب من الامريكان مساعدتهم و زي  صفحات كتير علي الفيس بتعيب في الاسلام  ادركوا الحقيقه قبل فوات الاوان بدل ما هستريا شبح مبارك مايضلل فينا اكترمن كده
</su>
</post>
<post id="bolt-arz-DF-175-182187-575594_p24">
<su id="bolt-arz-DF-175-182187-575594_p24_su1">
 ان شاء اللة تعدى الفترة ويستلم رئيس مدنى ونخلص من وجع الدماغ
</su>
<su id="bolt-arz-DF-175-182187-575594_p24_su2">
 بس تصدقى الرئيس اللى جاى صعبان علية ويا ويلة ويا سواد ليلة من اللى هيشوفة لو مسمعش الكلام نفس الموال هيحصل تانى اضرابات واعتصامات وربنا يستر
</su>
<su id="bolt-arz-DF-175-182187-575594_p24_su3">
 عندك حق والله انا جوزي قالي كده برضو فرديت عليه وقولتله ياما نفسي واحد من بتوع 6 ابليس يمسك مصر ويورينا شطارته كده وطبعا لو مسك الرئاسه مش هنلقي اعتصامات وولافوضي لانه زعيمهم بس رجعت وقلتله بعينهم ان شاء الله الشعب واعي وقال عاوزين مجلس رئاسي مدني يقعدنا في الهم ده كمان سنه ولا اتنين
</su>
</post>
<post id="bolt-arz-DF-175-182187-575594_p31">
<su id="bolt-arz-DF-175-182187-575594_p31_su1">
 المشاركة الأصلية كتبت بواسطة دكتورة دندون ممكن تقولي ليه الاخوان في 2008كان في نظرهم الاضراب حق مشروووووووع و دستوري تكفله أحكام محكمة النقض(زي ما قال المرشد ساعتها) و دلوقت بقى جريمة و تخريب
</su>
<su id="bolt-arz-DF-175-182187-575594_p31_su2">
 كل ده من أسبوعين بس قعاد على الكراسي 
</su>
<su id="bolt-arz-DF-175-182187-575594_p31_su3">
 بالمناسبة الاضراب ده كان 6 ابريل 2008 و واضح طبعا ان اللي دعى للاضراب ساعتها كان 6 ابريل الحركة الوطنية سابقا(6 ابليس حاليا!!)
</su>
<su id="bolt-arz-DF-175-182187-575594_p31_su4">
 تمام ياقمر كلامك مظبوط بس المشكله دلوقتي ان مفيش رئيس دوله مسئول عن شئونها علشان نعمل اضراب والرئيس ينظر اليهم المشكله دلوقتي ان الاضرابات الكتير محدش بيجني ثمرتها غير الشعب المطحون فبنقولهم رفقا بنا كلها 4 شهور وبعدين الخطا اللي وقع فيه الثوار انا الناس مش شايفه تقدم مش شايفهشغل ولا تنميه ولاجهود منهم لتنميه التعليم والصحه اهم عاملين بيدور عليهم الشعب
</su>
</post>
<post id="bolt-arz-DF-175-182187-575594_p32">
<su id="bolt-arz-DF-175-182187-575594_p32_su1">
 ما هو الاضراب كان علشان مافيش رئيس
</su>
<su id="bolt-arz-DF-175-182187-575594_p32_su2">
 عايزين رئيس مدني تمشي عليه القوانين و ممكن محاسبته
</su>
<su id="bolt-arz-DF-175-182187-575594_p32_su3">
 مش قيادة عسكرية تطبق هي علينا قوانينها و تحاكمنا عسكريا لما مانعجبهاش
</su>
<su id="bolt-arz-DF-175-182187-575594_p32_su4">
 (الاحكام العسكرية اللي مافيهاش نقض و لا استئناف و اللي كان أولى بيها مبارك و أعوانه لسببين:
</su>
<su id="bolt-arz-DF-175-182187-575594_p32_su5">
 الاول انهم عسكريين فعلا و ده مكان محاكمتهم الطبيعي
</su>
<su id="bolt-arz-DF-175-182187-575594_p32_su6">
 و التاني لفظاعة جرمهم اللي محتاج قصاص سريع)
</su>
<su id="bolt-arz-DF-175-182187-575594_p32_su7">
 العدالة البطيئة ظلم بين
</su>
<su id="bolt-arz-DF-175-182187-575594_p32_su8">
 و الخطأ اللي وقع فيه العسكريين (مش الثوار)ان الناس مش شايفة تقدم
</su>
<su id="bolt-arz-DF-175-182187-575594_p32_su9">
 مين من قتلة الثوار اتحاكم محاكمة حقيقية ليها نتيجة؟؟ماعدا الضباط اللي أخدوا البراءة
</su>
<su id="bolt-arz-DF-175-182187-575594_p32_su10">
 كام مليم من المليارات المنهوبة مناا رجع؟(ده في دول كل شوية تلمح لنا انهم مستنيين اننا نطلب استرداد أموالنا رسميا و العسكر آآآآآآآآآآآخر طناش)
</su>
<su id="bolt-arz-DF-175-182187-575594_p32_su11">
 فين العدالة الاجتماعية اللي طالبنا بيه لما الكبار لسة بيقبضوا بالملايين كل شهر و في الآخر بيطالبونا احنا بالتبرع علشان نستغني عن المعونة
</su>
<su id="bolt-arz-DF-175-182187-575594_p32_su12">
 و الاضرابات كتير علشان كل اللي بيعملوه للمضربين وعود يصبروهم بيها و لما يفكوا اضرابهم و يستنوا تحقيق الوعود دي يلاقوها سراب
</su>
<su id="bolt-arz-DF-175-182187-575594_p32_su13">
 و كل اللي بيحصل القبض على الناس اللي دعوا للاضراب ده
</su>
<su id="bolt-arz-DF-175-182187-575594_p32_su14">
 خونوا كل اللي ابتدى بالدعوة للثورة(مش ملاحظه؟)فالبرادعي عميل أمريكا و ضيع العراق-ماحدش بيفكر يرجع يقرأ التقارير و كله بيكرر نفس الكلام زي الببغاء- و 6 ابريل بقوا 6 ابليس و خونة و ممولين من الخارج و سبب كلللللللللل مصيبة تحصل حتى في أصغر قرية؛ و وائل غنيم ماسوني و........
</su>
<su id="bolt-arz-DF-175-182187-575594_p32_su15">
 و المنظمات المدنية الحقوقية آخرهم
</su>
<su id="bolt-arz-DF-175-182187-575594_p32_su16">
 ماحدش بيعمل بكلام ربنا (فتبينوا..) يا عااااااااااااالم تبينوا..ان جاءكم فاسق بنبأ فتبينواااااااااااااااااااااااا
</su>
<su id="bolt-arz-DF-175-182187-575594_p32_su17">
 كله بيكرر ورا بعضه و السلام
</su>
<su id="bolt-arz-DF-175-182187-575594_p32_su18">
 اللي موته العسكر أكتر من اللي موته مبارك
</su>
<su id="bolt-arz-DF-175-182187-575594_p32_su19">
 ياترى في الاربع شهور هيحصل ايه؟ربنا يستر علينا
</su>
</post>
</multipost>
