<multipost id="bolt-arz-NG-169-181090-39552" language="Arabic">
<post id="bolt-arz-NG-169-181090-39552_p1">
<su id="bolt-arz-NG-169-181090-39552_p1_su1"> بكاء واغماءات فى الثانوية ... ايه اخرتها؟</su>
<su id="bolt-arz-NG-169-181090-39552_p1_su2"> كل يوم بنشوف بكاء واغماءات كتير فى الثانوية العامة من سنتين والحال كدا</su>
<su id="bolt-arz-NG-169-181090-39552_p1_su3"> بيفاجئو الطلاب بأسئلة غير مقررة</su>
<su id="bolt-arz-NG-169-181090-39552_p1_su4"> وانا فى الثانوية العامة اتعرضت للموقف دا</su>
<su id="bolt-arz-NG-169-181090-39552_p1_su5"> وكنت فى امتحان الاحصا زيي زى الديسك اللى قاعد عليه مش لاقى حاجة من المادة اللى ذاكرتها ف الامتحان</su>
<su id="bolt-arz-NG-169-181090-39552_p1_su6"> وطلعت طبعا متدمر نفسيا .... ومش كان ليا نفس اذاكر المادة اللى عليها الدور ف الامتحان</su>
<su id="bolt-arz-NG-169-181090-39552_p1_su7"> والسنة دى ... الجدول مضغوط وامتحانات ورا بعض - كل يوم تقريبا -</su>
<su id="bolt-arz-NG-169-181090-39552_p1_su8"> ياترى اخرتها ايه؟</su>
<su id="bolt-arz-NG-169-181090-39552_p1_su9"> وليه بيعملو كل دا ؟</su>
<su id="bolt-arz-NG-169-181090-39552_p1_su10"> عاوزين يدخلوهم كليات خاصة يعنى؟</su>
</post>
<post id="bolt-arz-NG-169-181090-39552_p2">
<su id="bolt-arz-NG-169-181090-39552_p2_su1"> ازيك يا ميدو عامل ايه فى امتحاناتك</su>
<su id="bolt-arz-NG-169-181090-39552_p2_su2"> اهدى كده بس مين قالك ان الامتحانات صعبة وخارج المنهج</su>
<su id="bolt-arz-NG-169-181090-39552_p2_su3"> انا اخويا فى تانية وبشوف ورق الامتحان كل مرة</su>
<su id="bolt-arz-NG-169-181090-39552_p2_su4"> لحد دلوقتى شوفت العربى والانجليزى والتفاضل</su>
<su id="bolt-arz-NG-169-181090-39552_p2_su5"> امتحان العربى تافه مش سهل</su>
<su id="bolt-arz-NG-169-181090-39552_p2_su6"> البلاغة سؤالين فقط انا فاكرة ايامى كانوا ع الاقل 4</su>
<su id="bolt-arz-NG-169-181090-39552_p2_su7"> النحو مباشر جدا</su>
<su id="bolt-arz-NG-169-181090-39552_p2_su8"> التعبير كلها مواضيع عادية سهل اى حد يتكلم فيها</su>
<su id="bolt-arz-NG-169-181090-39552_p2_su9"> كل الفقرات عدد الاسئله المقالية فيها 2 فقط</su>
<su id="bolt-arz-NG-169-181090-39552_p2_su10"> امتحان الانجليزى بردو سهل ومباشر جدا</su>
<su id="bolt-arz-NG-169-181090-39552_p2_su11"> مفيش غير قطعة واحدة بس اللى فيها كلمات غريبة لكن ممكن تفهمها من سياق الجملة</su>
<su id="bolt-arz-NG-169-181090-39552_p2_su12"> المهم ان حتى وانا معرفش معناهم ايه حليت الاسئلة اللى عليها</su>
<su id="bolt-arz-NG-169-181090-39552_p2_su13"> يعنى مش لازم تفهم القطعة وتحفظها لكن هتحلها</su>
<su id="bolt-arz-NG-169-181090-39552_p2_su14"> امتحان التفاضل بردو اعتقد انه سهل لانى نسيت الرياضة</su>
<su id="bolt-arz-NG-169-181090-39552_p2_su15"> الامتحانات الى الان كويسة جدا وفى غش</su>
<su id="bolt-arz-NG-169-181090-39552_p2_su16"> الطلبة اللى بتعمل كده اوفر بجد</su>
<su id="bolt-arz-NG-169-181090-39552_p2_su17"> وبيكونوا شاطرين جدا وبيطلع عندهم غلطات فبيعيطوا على الواحد فى الميه اللى هيضيع</su>
<su id="bolt-arz-NG-169-181090-39552_p2_su18"> الطالب الفاشل هو اللى ما بيهموش ولا بيفرق معاه من اصله</su>
<su id="bolt-arz-NG-169-181090-39552_p2_su19"> او ممكن حالة الرعب اللى عندهم هى اللى وترتهم وخلتهم ميحلوش كويس</su>
<su id="bolt-arz-NG-169-181090-39552_p2_su20"> ايا كان انا رأيى ان الامتحانات سهلة</su>
<su id="bolt-arz-NG-169-181090-39552_p2_su21"> هستنى اشوف اراء حد فى ثانوى يقولنا الحقيقة</su>
<su id="bolt-arz-NG-169-181090-39552_p2_su22"> عموما النتايج هتطلع وهتكون هى الدليل</su>
<su id="bolt-arz-NG-169-181090-39552_p2_su23"> ربنا يوفق الجميع</su>
</post>
<post id="bolt-arz-NG-169-181090-39552_p3">
<su id="bolt-arz-NG-169-181090-39552_p3_su1"> ميدو ..انت لسه فى ثانوى ..؟؟</su>
<su id="bolt-arz-NG-169-181090-39552_p3_su2"> ربنا معاك يا ريس .</su>
<su id="bolt-arz-NG-169-181090-39552_p3_su3"> بس صدقنى كل اللى بيحصل ده فى السفلكه خالص .. بجد والنعمه فضك من الليله دى .. </su>
<su id="bolt-arz-NG-169-181090-39552_p3_su4"> الثانويه العامه دى والله يا عم امتحان زى اى امتحان فى الدنيا . زى بتاع اعمال السنه زى بتاع المدرس فى الدرس زى بتاع اى بتنجان وخلاص مش اسمه امتحان .. </su>
<su id="bolt-arz-NG-169-181090-39552_p3_su5"> اللى بيعملوه بقى وتغمى عليها وتموت وتنتحر ... ليه يا عم هيا كانت اتطلقت.. دى لو اتطلقت هاتكون مبسوطه عن كده .. </su>
<su id="bolt-arz-NG-169-181090-39552_p3_su6"> سيبك انت من الدماغ دى</su>
<su id="bolt-arz-NG-169-181090-39552_p3_su7"> اومال لما يروحوا الكليه وياخدو 10 ولا اكتر فى الترم الواحد هايعملوا ايه .. </su>
<su id="bolt-arz-NG-169-181090-39552_p3_su8"> ولا مبيحصلش كده فى الكليه علشان فيها الكافى وتروح تقعد مع ده وده يصاحب دى وتبقى هيصه .. ومحدش دارى بحاجه</su>
<su id="bolt-arz-NG-169-181090-39552_p3_su9"> والله كله تعب فى الدماغ ولا حد فاهم حاجه ...</su>
</post>
<post id="bolt-arz-NG-169-181090-39552_p10">
<su id="bolt-arz-NG-169-181090-39552_p10_su1"> ميدو باختصار شديد انا لما كنت فى الثانويه العامه المدرسين كانوا بيقولولنا توقعوا الامتحانات صعبه عشان فتحوا مدراس خاصه جديده وعايزين يملوها</su>
<su id="bolt-arz-NG-169-181090-39552_p10_su2"> بس كده..</su>
</post>
<post id="bolt-arz-NG-169-181090-39552_p11">
<su id="bolt-arz-NG-169-181090-39552_p11_su1"> المشكله ان الوقت بيخدع ياجماعه </su>
<su id="bolt-arz-NG-169-181090-39552_p11_su2"> الواحد مابيحسش بالوقت خالص ويركز ويسيب الحاجات اللى مش فاكرها للاخر</su>
<su id="bolt-arz-NG-169-181090-39552_p11_su3"> ولما ييجى يشوفها فى الاخر يحس ان الوقت عدا ويتوتر جدا ويخاف اوى</su>
<su id="bolt-arz-NG-169-181090-39552_p11_su4"> عشان كده الواحد بينسى وبيغلط</su>
<su id="bolt-arz-NG-169-181090-39552_p11_su5"> انا عن نفسى تعبت اوى</su>
<su id="bolt-arz-NG-169-181090-39552_p11_su6"> وربنا يعديها على خير</su>
<su id="bolt-arz-NG-169-181090-39552_p11_su7"> بجد باجى فى التفاهه واغلط</su>
<su id="bolt-arz-NG-169-181090-39552_p11_su8"> ادعولنا ياجماعه عشان الواحد حاسس ان مستقبله بينهار ومش عارف ايه الوضع بعد كده</su>
<su id="bolt-arz-NG-169-181090-39552_p11_su9"> ربنا يعديها على خير يارب.............</su>
</post>
</multipost>
