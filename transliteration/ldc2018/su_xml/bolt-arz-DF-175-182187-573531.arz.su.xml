<?xml version="1.0" encoding="UTF-8"?>
<multipost id="bolt-arz-DF-175-182187-573531" language="Arabic">
<post id="bolt-arz-DF-175-182187-573531_p1">
<su id="bolt-arz-DF-175-182187-573531_p1_su1">
كلمة عمالة تتكرر من بعض العضوات على المنتدى منذ قرار مجلس الشعب بعدم إحالة النائب مصطفى بكري لهيئة مكتب البرلمان ومساواته بالعليمي
</su>
<su id="bolt-arz-DF-175-182187-573531_p1_su2">
والسؤال كيف يتساوى بكري والعليمي ؟!!!!!
</su>
<su id="bolt-arz-DF-175-182187-573531_p1_su3">
العليمي أخطأ عند سب المشير بألفاظ واضحة و صريحة لا تقبل أن تتحمل أكثر من معنى وهذا لا يليق بنائب محترم
</su>
<su id="bolt-arz-DF-175-182187-573531_p1_su4">
فلهو أن يختلف مع من يشاء لكن مع ألتزا م آداب الحوار
</su>
<su id="bolt-arz-DF-175-182187-573531_p1_su5">
كما أن للنائب من الصلاحيات ما يمكنه من التعبير عن آراءه دون سباب و إلا ما الفرق بينه كنائب وبين أي مواطن لا يملك إلا أن يفرج عن ضيقه إلا بهذا الأسلوب
</su>
<su id="bolt-arz-DF-175-182187-573531_p1_su6">
أما عن النائب مصطفى بكري فإنه لم يتهم البرادعي بالخيانة أو العمالة باللفظ الصريح وأنما اتهمه بتحريض الفوضويين و المنظمات الحقوقية بالعمل على هدم مؤسسات الدولة
</su>
<su id="bolt-arz-DF-175-182187-573531_p1_su7">
وقد ذكر على ذلك نماذج من تصريحات البرادعي فذكر أن :-
</su>
<su id="bolt-arz-DF-175-182187-573531_p1_su8">
1- في حوار للبرادعي على قناة سي -بي -سي قال البرادعي أن الداخلية يجب أن تكسر ويعاد هيكلتها
</su>
<su id="bolt-arz-DF-175-182187-573531_p1_su9">
2- وجه تحذير للقضاء في قضية منظمات المجتمع المدني من جرائر التعدي على هذه المنظمات
</su>
<su id="bolt-arz-DF-175-182187-573531_p1_su10">
3-وجه للمجلس الأعلى تحذير في إبريل 2011 بجريدة الأهرام بترك العمل السياسي وأن يقتصر عمله على مقاومة الأرهاب والتخريب وثورة الغضب الثانية
</su>
<su id="bolt-arz-DF-175-182187-573531_p1_su11">
هذه بعض الأمثلة التي ذكرها بكري والتي جعلته يتهم البرادعي بالتحريض على هدم مؤسسات الدولة
</su>
<su id="bolt-arz-DF-175-182187-573531_p1_su12">
وفي النهاية أعطى الكتتاني فرصة لمؤيدي الإحالة لهيئة مكتب المجلس بالتعبير عن وجهة نظرهم
</su>
<su id="bolt-arz-DF-175-182187-573531_p1_su13">
فتحدث أبو حامد وذكر أن في إتهام اي شخص بالخيانة أو العمالة ما يمثل خطورة على حياته
</su>
<su id="bolt-arz-DF-175-182187-573531_p1_su14">
ولم يلتفت أبو حامد لنص كلام بكري والذي قرأه الكتتاني قبل أن يتحدث بكري والذي لم يحتوي على لفظ الخيانة أو العمالة فلم يلتفت سوى للثأر للعليمي
</su>
<su id="bolt-arz-DF-175-182187-573531_p1_su15">
حيث أن للنائب حصانة تحت قبة البرلمان تعطيه الحق في التعبير عن رأيه وهذا ماتنص عليه اللائحة وما تناساه أبو حامد وما أراد النائب سعد عبود أن يستخدمه للدفاع عن العليمي
</su>
<su id="bolt-arz-DF-175-182187-573531_p1_su16">
فأين الكيل بمكياليين ؟!!!!!!!!!!!
</su>
<su id="bolt-arz-DF-175-182187-573531_p1_su17">
هما واقعتان مختلفتان شكلا وموضوعا فلما الربط بينهما؟!!!!!!!!!!
</su>
<su id="bolt-arz-DF-175-182187-573531_p1_su18">
أهي مجرد رغبة عمياء للأنتقام للعليمي أم ماذا؟!!!!!!!!!
</su>
</post>
<post id="bolt-arz-DF-175-182187-573531_p5">
<su id="bolt-arz-DF-175-182187-573531_p5_su1">
وبعدين سؤال رفيع --- ما هو مصطفى بكرى قال الكلمتين دول قبل ما زياد يشتم بفترة طويلة --- اشمعنى بقى افتكروا يقدموا طلب دلوقتى ضد مصطفى بكرى ؟
</su>
<su id="bolt-arz-DF-175-182187-573531_p5_su2">
سؤال ارفع من اللى قبله : هل ده انتقام من الناس المحترمة اللى صوتت مع تقديم زياد للتحقيق --- ام انه لعب عيال وفرقعة اعلامية من النواب المرضى بحب الظهور ؟
</su>
</post>
<post id="bolt-arz-DF-175-182187-573531_p9">
<su id="bolt-arz-DF-175-182187-573531_p9_su1">
اسلوب العليمي في الكلام لا يعجبني مش عشان المشير
</su>
<su id="bolt-arz-DF-175-182187-573531_p9_su2">
لكن ارفض تشبيه الانسان بالحيوان والنائب لازم تكون الفاظه محترمه عشان تبقي حجته قوية
</su>
<su id="bolt-arz-DF-175-182187-573531_p9_su3">
لكن مصطفي بكري ده اكبر منافق في مصر
</su>
<su id="bolt-arz-DF-175-182187-573531_p9_su4">
معرفش عامل فيها ثورجي علي ايه
</su>
<su id="bolt-arz-DF-175-182187-573531_p9_su5">
وهو كان بيبوس ايادي حاشية مبارك!!!
</su>
</post>
<post id="bolt-arz-DF-175-182187-573531_p11">
<su id="bolt-arz-DF-175-182187-573531_p11_su1">
انا عن نفسي مش شايفه كيل بمكيالين ولا حاجه
</su>
<su id="bolt-arz-DF-175-182187-573531_p11_su2">
ان كان ع الاتهامات ما كله بيتهم كله ويخون كله
</su>
<su id="bolt-arz-DF-175-182187-573531_p11_su3">
انا بس ال بيضايقني التصفيق ال شغال ع الفاضيه والملانه
</su>
</post>
<post id="bolt-arz-DF-175-182187-573531_p13">
<su id="bolt-arz-DF-175-182187-573531_p13_su1">
طبعا من شويه كلنا شوفنا مجلس الشعب وهوا بيصقف لمصطفى بكري
</su>
<su id="bolt-arz-DF-175-182187-573531_p13_su2">
وبيرفض محاسبته على سب البرادعي واتهامه بالعماله تحت قبه البرلمان
</su>
<su id="bolt-arz-DF-175-182187-573531_p13_su3">
وانا اللي عاوزه اتكلم فيه لا في شخص بكري ولا في شخص البرادعي ولا في شخص ابو حامد
</su>
<su id="bolt-arz-DF-175-182187-573531_p13_su4">
انا عاوزه اتكلم على الحق مجلس الشعب لا يحكم بشرع الله
</su>
<su id="bolt-arz-DF-175-182187-573531_p13_su5">
مجلس الشعب بيحكم بالهوى
</su>
<su id="bolt-arz-DF-175-182187-573531_p13_su6">
ايوه بالهوى الشخصي والهوى النفسي والحاله المزاجيه اللي عنده
</su>
<su id="bolt-arz-DF-175-182187-573531_p13_su7">
ياعني انا بكره ده يبقى اطبق عليه شرع الله وانا بحب ده يبقى افوته من العقاب
</su>
<su id="bolt-arz-DF-175-182187-573531_p13_su8">
هل هوا ده العدل هوا ده الشرع هوا ده اللي هما وعدونا بيه
</su>
<su id="bolt-arz-DF-175-182187-573531_p13_su9">
المفروض ان اي حد غلط يتحاسب مش معنى ان البرادعي مش على مزاجهم وانهم بيكرهو ابو حامد يبقى يقفو موقف غلط
</su>
<su id="bolt-arz-DF-175-182187-573531_p13_su10">
لو كان بكري معاه مستندات كان مكانها النيابه وليس مكانها انه يشتم البرادعي في البرلمان
</su>
<su id="bolt-arz-DF-175-182187-573531_p13_su11">
ولا هما بيحاسبو اللي على مزاجهم بس
</su>
<su id="bolt-arz-DF-175-182187-573531_p13_su12">
الحق احق ان يتبع واحنا دينا امرنا ان ننصف الحق ولو كان عند نصراني والا نبرر الخطأ لمجرد ان اهوائنا عاوزه كده
</su>
<su id="bolt-arz-DF-175-182187-573531_p13_su13">
احنا في زمن عجيب بتقلب فيه الموازين ربنا يحفظنا بجد
</su>
</post>
<post id="bolt-arz-DF-175-182187-573531_p16">
<su id="bolt-arz-DF-175-182187-573531_p16_su1">
انا مش مضايقة من مجلس الشعب قد ماانا مضايقة من الأراء اللى بتبرر اللى بيتعمل
</su>
<su id="bolt-arz-DF-175-182187-573531_p16_su2">
هل اللى حصل ده فى الدين من شئ هل سمعنا عن الصحابة قاموا بحكم على سبيل الهوى طبعا لا بصراحة انا بقيت مش فاهمة الناس اللى بيحصل
</su>
</post>
<post id="bolt-arz-DF-175-182187-573531_p23">
<su id="bolt-arz-DF-175-182187-573531_p23_su1">
كلامك يحترم
</su>
<su id="bolt-arz-DF-175-182187-573531_p23_su2">
بس أنا بصراحة شايفة البرطمان غلطان
</su>
<su id="bolt-arz-DF-175-182187-573531_p23_su3">
كان ممكن من أول ما مصطفى بكرى اتكلم كان البرطمان حذره من لهجة التخوين واداله انذار بس علشان حتى محدش يستخدمها تانى فى كلامه ولا يخون أى طرف
</su>
<su id="bolt-arz-DF-175-182187-573531_p23_su4">
والموضوع كان هيعدى عادى
</su>
<su id="bolt-arz-DF-175-182187-573531_p23_su5">
وأنا عارفة إن الشتيمة الصريحة غير التخوين وموافقاكى فى النقطة دى عندك حق طبعاً فيها
</su>
<su id="bolt-arz-DF-175-182187-573531_p23_su6">
بس البرطمان زى ما قلت له كان لازم يكون له موقف من الأول
</su>
<su id="bolt-arz-DF-175-182187-573531_p23_su7">
مش يستنى لما العليمى يتحول للتحقيق وبعدين ناس تلومه على عدم تحويل بكرى وبعدين يضطروا يطرحوا فكرة تحويل بكرى وبعدين الأعضاء يرفضوا
</su>
<su id="bolt-arz-DF-175-182187-573531_p23_su8">
حتى شكلها بايخ إنهم لسه فاكرين دلوقتى..
</su>
<su id="bolt-arz-DF-175-182187-573531_p23_su9">
يالا ربنا يعمل اللى فيه الخير بس البرطمان بايخ بردو
</su>
<su id="bolt-arz-DF-175-182187-573531_p23_su10">
جزاك الله خيراً
</su>
</post>
</multipost>
