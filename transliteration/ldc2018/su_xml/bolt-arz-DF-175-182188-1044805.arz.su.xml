<?xml version="1.0" encoding="UTF-8"?>
<multipost id="bolt-arz-DF-175-182188-1044805" language="Arabic">
<post id="bolt-arz-DF-175-182188-1044805_p1">
<su id="bolt-arz-DF-175-182188-1044805_p1_su1">
السلام عليكم
</su>
<su id="bolt-arz-DF-175-182188-1044805_p1_su2">
وانا بكتب عنوان الموضوع تخيلت كده ان البنت دى اخت اللى بتقول هى ايه اللى خلاها تنزل وسط الرجالة ،
</su>
<su id="bolt-arz-DF-175-182188-1044805_p1_su3">
تفتكروا كانت قالت كده عليها ولا كانت اتقهرت من العياط وحسبنت وصوتها جاب اخر الشارع؟
</su>
<su id="bolt-arz-DF-175-182188-1044805_p1_su4">
ولا كانت عملت ايه فى اى حد ممكن يقولها وهى ايه اللى نزلها الشارع ؟
</su>
<su id="bolt-arz-DF-175-182188-1044805_p1_su5">
هى دى مشكلتنا...
</su>
<su id="bolt-arz-DF-175-182188-1044805_p1_su6">
هى دى الاخلاق اللى اليهود حرصوا انها تبقى فينا
</su>
<su id="bolt-arz-DF-175-182188-1044805_p1_su7">
اخلاق خلتنى اثق فى اللى بيحكمنى لحد العبودية
</su>
<su id="bolt-arz-DF-175-182188-1044805_p1_su8">
افكر انه لايمكن يخطأ...
</su>
<su id="bolt-arz-DF-175-182188-1044805_p1_su9">
لو عايزة تكدبى على نفسك وتقولى لأ طبعا...
</su>
<su id="bolt-arz-DF-175-182188-1044805_p1_su10">
براحتك بس انا هقولك انى اول ما شوفت الصورة قلت عليها فوتوشوب
</su>
<su id="bolt-arz-DF-175-182188-1044805_p1_su11">
لأن لايمكن عسكرى يعمل كده فى بنت....
</su>
<su id="bolt-arz-DF-175-182188-1044805_p1_su12">
العسكرية رجولة وشهامة...
</su>
<su id="bolt-arz-DF-175-182188-1044805_p1_su13">
بس على فكرة وعن تجربة فيه عساكر مش محسوبين على الرجالة
</su>
<su id="bolt-arz-DF-175-182188-1044805_p1_su14">
و الفرق بينى وبينك...
</su>
<su id="bolt-arz-DF-175-182188-1044805_p1_su15">
انى دورت كويس لقتيها للأسف حقيقة فى فيديوهات كتيرة
</su>
<su id="bolt-arz-DF-175-182188-1044805_p1_su16">
البنت اللى اتربط طرف ثوبها وقامت علشانها غزوة محدش سأل فيهم
</su>
<su id="bolt-arz-DF-175-182188-1044805_p1_su17">
هى عاكست اليهودى ولا ايه
</su>
<su id="bolt-arz-DF-175-182188-1044805_p1_su18">
اللى قعدها وجنبها واحد يهودى او ايه اللى قعدها فى منطقة فيها يهود او رجالة
</su>
<su id="bolt-arz-DF-175-182188-1044805_p1_su19">
البنت دى معرفهاش بس اعرف انها مصرية..على الاقل مسلمة
</su>
<su id="bolt-arz-DF-175-182188-1044805_p1_su20">
البنت دى نزلت علشان الرجالة اللى قاعدة فى بيتها
</su>
<su id="bolt-arz-DF-175-182188-1044805_p1_su21">
البنت دى نزلت علشان جوزها اللى اتحبس وابوها اللى اتقتل
</su>
<su id="bolt-arz-DF-175-182188-1044805_p1_su22">
البنت دى نزلت علشان عيالها مش لايقين ياكلوا من الجوع
</su>
<su id="bolt-arz-DF-175-182188-1044805_p1_su23">
البنت دى نزلت مش علشان تبقى وسط الرجالة...
</su>
<su id="bolt-arz-DF-175-182188-1044805_p1_su24">
دى نزلت علشان مش لاقيا رجالة تنزل بدالها
</su>
<su id="bolt-arz-DF-175-182188-1044805_p1_su25">
قبل ما حد يسأل هى نزلت ليه اسئلوا الرجالة قاعدين ليه فى البيوت
</su>
<su id="bolt-arz-DF-175-182188-1044805_p1_su26">
قبل ما تسألوا هى ليه لابسة على اللحم اسئلو هل عندها اصلا؟؟
</su>
<su id="bolt-arz-DF-175-182188-1044805_p1_su27">
مش يمكن مش عندها حاجة فى عز البرد دا...
</su>
<su id="bolt-arz-DF-175-182188-1044805_p1_su28">
ايوة متستغربوش علشان انتوا قاعدين فى بيتوكم وعندكم كمبيوتر
</su>
<su id="bolt-arz-DF-175-182188-1044805_p1_su29">
فيه ناس مش لاقية اللقمة الحاف
</su>
<su id="bolt-arz-DF-175-182188-1044805_p1_su30">
لما حد يقولك البنات اللى اضربت واتسحلت دى إيه اللى نزلها ؟
</su>
<su id="bolt-arz-DF-175-182188-1044805_p1_su31">
قوله اسأل عن أم عمارة..
</su>
<su id="bolt-arz-DF-175-182188-1044805_p1_su32">
امرأة بألف رجل في غزو أحد
</su>
<su id="bolt-arz-DF-175-182188-1044805_p1_su33">
تضحية أم عمارة
</su>
<su id="bolt-arz-DF-175-182188-1044805_p1_su34">
كشف يهودي عورة امرأة مسلمة،
</su>
<su id="bolt-arz-DF-175-182188-1044805_p1_su35">
فقامت حرب ونقضت مصالحات من أجلها،.....
</su>
<su id="bolt-arz-DF-175-182188-1044805_p1_su36">
ومفيش حد قال......... ليه راحت تشتري من سوق اليهود...
</su>
<su id="bolt-arz-DF-175-182188-1044805_p1_su37">
و كشف مصري عورة امرأة مسلمة مصرية،
</su>
<su id="bolt-arz-DF-175-182188-1044805_p1_su38">
فقال المصريون انها ( فوتوشوب )...........
</su>
<su id="bolt-arz-DF-175-182188-1044805_p1_su39">
وايه اللي نزلها من بيتها أصلاً.....
</su>
<su id="bolt-arz-DF-175-182188-1044805_p1_su40">
أيام بني قينقاع لو كانوا يعرفوا الفوتوشوب، مكنش الاسلام وصلك.
</su>
<su id="bolt-arz-DF-175-182188-1044805_p1_su41">
ودلوقتي لو قولت انها فوتوشوب،
</su>
<su id="bolt-arz-DF-175-182188-1044805_p1_su42">
يبقى لا انت ولا ولادك هتشوفوا حرية ولا كرامة في البلد دي، ولا في غيرها
</su>
<su id="bolt-arz-DF-175-182188-1044805_p1_su43">
مش مهم تكونى مع مين ،
</su>
<su id="bolt-arz-DF-175-182188-1044805_p1_su44">
مش مهم تكونى بتحبى حسنى مبارك ولا بتكرهيه ولا مع الثورة ولا ضدها...
</su>
<su id="bolt-arz-DF-175-182188-1044805_p1_su45">
بس ازاى تشوفى واحدة فى بلدك بيحصلها كده وتقولى كده
</su>
<su id="bolt-arz-DF-175-182188-1044805_p1_su46">
طيب بلاش نقول عليها هيا طيب والرجالة وبنته اللى كانوا ماشيين فى امان الله والعساكر بيضربوا البنت..هتقولوا عليهم ايه؟
</su>
<su id="bolt-arz-DF-175-182188-1044805_p1_su47">
واللى ميعرفش الموضوع كان فيه راجل لابس ابيض وبنته لابسة جاكت احمر ماشيين اثناء ما العساكر ضربوا البنت ،
</su>
<su id="bolt-arz-DF-175-182188-1044805_p1_su48">
وبعد ما العساكر سبوها صعبت على الاب وبنته وقالوا يشيلوها لمكان بدل ما هيا فى وسط الشارع كده ،
</su>
<su id="bolt-arz-DF-175-182188-1044805_p1_su49">
جه عساكر تانيين افتكروا ان دول من الثورة او الاسعاف وضربوهم ضرب مبرح
</su>
<su id="bolt-arz-DF-175-182188-1044805_p1_su50">
بجد اللى قلبه ضعيف مايشوفش الفيديوا دا
</su>
</post>
<post id="bolt-arz-DF-175-182188-1044805_p2">
<su id="bolt-arz-DF-175-182188-1044805_p2_su1">
عندما وقفت أسماء بنت أبي بكر ليلة الهجرة ترد بشجاعة على أبوجهل
</su>
<su id="bolt-arz-DF-175-182188-1044805_p2_su2">
غضب و لطمها على وجهها...
</su>
<su id="bolt-arz-DF-175-182188-1044805_p2_su3">
ثم خجل من نفسه فتركها و غادر المنزل...
</su>
<su id="bolt-arz-DF-175-182188-1044805_p2_su4">
و قال لمن معه : اكتموها عليَ لئلا تتحدث العرب أنا ضربنا النساء
</su>
</post>
<post id="bolt-arz-DF-175-182188-1044805_p5">
<su id="bolt-arz-DF-175-182188-1044805_p5_su1">
انا عملت امبارح موضوع عن الفيديو ده ومن كتر ما
</su>
<su id="bolt-arz-DF-175-182188-1044805_p5_su2">
سمعت كلام دايقني وبيهين في البنت قفلت وقمت نمت وانا بعيط
</su>
<su id="bolt-arz-DF-175-182188-1044805_p5_su3">
نفسي كل واحده قالت كده تحط نفسها في المكان ده
</su>
<su id="bolt-arz-DF-175-182188-1044805_p5_su4">
والله حرام..ده لا ليه علاقه بدين ولا سياسه ولامستقبل مصر
</su>
<su id="bolt-arz-DF-175-182188-1044805_p5_su5">
ده ليه علاقه بقلوب بقت قاسيه ونظام خلي الناس خلاص
</su>
<su id="bolt-arz-DF-175-182188-1044805_p5_su6">
كله بيقول يلا نفسي..بس ما ننساش ابدا ان الأيام دول
</su>
<su id="bolt-arz-DF-175-182188-1044805_p5_su7">
وممكن في يوم اللي هاجمتيها دي تبقي انت مكانها
</su>
<su id="bolt-arz-DF-175-182188-1044805_p5_su8">
وهيجي الف حد يشكك في شرفك وساعتها مش هتصعبي علي حد
</su>
<su id="bolt-arz-DF-175-182188-1044805_p5_su9">
شكرا علي موضوعك الحلو
</su>
</post>
<post id="bolt-arz-DF-175-182188-1044805_p7">
<su id="bolt-arz-DF-175-182188-1044805_p7_su1">
لو كل واحده حطت نفسها مكانها يمكن تحس
</su>
<su id="bolt-arz-DF-175-182188-1044805_p7_su2">
اللي شاف الفيديو كان فيه راجل وست ماشيين في حالهم
</su>
<su id="bolt-arz-DF-175-182188-1044805_p7_su3">
ولما حاولو يدخلو يدافعو عن البنت اضربو هما كمان
</su>
<su id="bolt-arz-DF-175-182188-1044805_p7_su4">
محدش فكر البنت ديه حاسه ايه دلوقتي  وصورها علي كل وسائل الاعلام
</su>
<su id="bolt-arz-DF-175-182188-1044805_p7_su5">
وفيه ناس نازله نهش في لحمها
</su>
<su id="bolt-arz-DF-175-182188-1044805_p7_su6">
هي كانت عارفه يعني انها هتتعري ولا هتتصور....
</su>
<su id="bolt-arz-DF-175-182188-1044805_p7_su7">
حسبي الله ونعم الوكيل
</su>
</post>
<post id="bolt-arz-DF-175-182188-1044805_p8">
<su id="bolt-arz-DF-175-182188-1044805_p8_su1">
حسبى الله ونعم الوكيل فى اى حد يتكلم عليها وحش
</su>
<su id="bolt-arz-DF-175-182188-1044805_p8_su2">
وحسبى الله ف العساكر الى عملو كده
</su>
<su id="bolt-arz-DF-175-182188-1044805_p8_su3">
وربنا ينتقم منهم وينظف مصر من امثالهم ويحميها دايما يااارب
</su>
<su id="bolt-arz-DF-175-182188-1044805_p8_su4">
وشكرا للاميره على موضوعها وكلامها العادل
</su>
<su id="bolt-arz-DF-175-182188-1044805_p8_su5">
فعلا موضوع يستحق
</su>
</post>
<post id="bolt-arz-DF-175-182188-1044805_p10">
<su id="bolt-arz-DF-175-182188-1044805_p10_su1">
الله يكرمك يارب
</su>
<su id="bolt-arz-DF-175-182188-1044805_p10_su2">
يارب الناس تعقل وتحاول تصدق عنيها
</su>
<su id="bolt-arz-DF-175-182188-1044805_p10_su3">
ويبقى عندنا كرامه ونخوه لحسن اظاهر انها خلاص اتعدمت
</su>
<su id="bolt-arz-DF-175-182188-1044805_p10_su4">
حسبقى الله ونعم الوكيل
</su>
<su id="bolt-arz-DF-175-182188-1044805_p10_su5">
يسقط يسقط حكم العسكر
</su>
</post>
<post id="bolt-arz-DF-175-182188-1044805_p12">
<su id="bolt-arz-DF-175-182188-1044805_p12_su1">
ثفى ان الله لن يضيع مظلوم...
</su>
<su id="bolt-arz-DF-175-182188-1044805_p12_su2">
وثقى ان الله مطلع...
</su>
<su id="bolt-arz-DF-175-182188-1044805_p12_su3">
فحسبى الله ونعم الوكيل فين يتهم الناس بالباطل ويفترى على بنات مصر وهتك اعراضهن..
</su>
<su id="bolt-arz-DF-175-182188-1044805_p12_su4">
حبيبه قلبى يسلم لسانك...
</su>
<su id="bolt-arz-DF-175-182188-1044805_p12_su5">
وبقولها للمره المليون انى البنت دى عرت المجلس مش هى الى اتعرت..
</su>
<su id="bolt-arz-DF-175-182188-1044805_p12_su6">
هى فى نظرى على الاقل ارجل من الجيش المصرى كله
</su>
</post>
<post id="bolt-arz-DF-175-182188-1044805_p20">
<su id="bolt-arz-DF-175-182188-1044805_p20_su1">
حبيبتى تسلمى علي الموضوع الممتاز ده
</su>
<su id="bolt-arz-DF-175-182188-1044805_p20_su2">
والله أنا قلبي مفطور ومقهورة علي القلوب اللي اتحجرت
</su>
<su id="bolt-arz-DF-175-182188-1044805_p20_su3">
بجد مبقاش في دين كله كلام وخلاص
</su>
<su id="bolt-arz-DF-175-182188-1044805_p20_su4">
ولعوا البلد عشان كاميليا اللي محدش مسها
</su>
<su id="bolt-arz-DF-175-182188-1044805_p20_su5">
وأول ما أخدوا الكراسي خلالالالالالالالالالالالالالاص
</su>
<su id="bolt-arz-DF-175-182188-1044805_p20_su6">
الغريب أن كل الناس نزلت تصوت للسلام في الانتخابات هو فين بقي ؟؟؟؟؟
</su>
<su id="bolt-arz-DF-175-182188-1044805_p20_su7">
"من قال مالي وأمر المسلمين فليس منهم"
</su>
</post>
<post id="bolt-arz-DF-175-182188-1044805_p21">
<su id="bolt-arz-DF-175-182188-1044805_p21_su1">
البنت اللى تم تصوير أن الجيش يعتدى عليها ويخلع ملابسها هى:
</su>
<su id="bolt-arz-DF-175-182188-1044805_p21_su2">
غادة كمال أحمد عبدالخالق، الصيدلانية والناشطة السياسية بحركة 6 أبريل
</su>
<su id="bolt-arz-DF-175-182188-1044805_p21_su3">
تبلغ من العمر 28 سنة..
</su>
<su id="bolt-arz-DF-175-182188-1044805_p21_su4">
كده بقى احنا عرفنا ليه البنت دى بالذات اتصورت من 4 زوايا مختلفة فى نفس الوقت..
</su>
<su id="bolt-arz-DF-175-182188-1044805_p21_su5">
مش هي دي اللي كانت نايمه مع شباب في خيمه واحده امال زعلانين ليه ؟!!!"
</su>
<su id="bolt-arz-DF-175-182188-1044805_p21_su6">
*إلى كل من يشبه العاهرات بإحدى نساء الإسلام الطاهرات مثل أسماء بنت زيد..
</su>
<su id="bolt-arz-DF-175-182188-1044805_p21_su7">
فلتعلموا أن أسماء بنت زيد لم تنزل لتحارب جيش المسلمين،
</su>
<su id="bolt-arz-DF-175-182188-1044805_p21_su8">
وإنما نزلت لتحارب جيش الكفار..
</su>
<su id="bolt-arz-DF-175-182188-1044805_p21_su9">
أسماء بنت زيد لم تنزل إلى ميدان المعركة مرتدية عباءة على اللحم بأزرار من الأمام
</su>
<su id="bolt-arz-DF-175-182188-1044805_p21_su10">
ولا ترتدى أسفلها شئ فى عز البرودة الشديدة..
</su>
<su id="bolt-arz-DF-175-182188-1044805_p21_su11">
أسماء بنت زيد أطاعت قول الله ورسوله -عليه الصلاة والسلام-
</su>
<su id="bolt-arz-DF-175-182188-1044805_p21_su12">
أنه إذا تواجه مسلمان بالسلاح فكلاهما فى النار ،،
</su>
<su id="bolt-arz-DF-175-182188-1044805_p21_su13">
ولهذا لم تقاتل سوى الكفار فقط..
</su>
<su id="bolt-arz-DF-175-182188-1044805_p21_su14">
للأسف الشديد الخدعة محترفة وتم تنفيذها بدقة عالية..
</su>
<su id="bolt-arz-DF-175-182188-1044805_p21_su15">
فتاة من كوادر حركة 6 إبريل تذهب إلى الصفوف الأمامية لمواجهة الجيش وجنوده
</su>
<su id="bolt-arz-DF-175-182188-1044805_p21_su16">
ولا ترتدى أى شئ تحت عباءة خفيفة فضفاضة وأزرارها من الأمام ،،
</su>
<su id="bolt-arz-DF-175-182188-1044805_p21_su17">
بحيث أن مع أى جذب مهما كان بسيط تنخلع فوراً عنها رداءها الذى لا يستر..
</su>
<su id="bolt-arz-DF-175-182188-1044805_p21_su18">
وفى نفس الوقت نجد فرق تصوير محترفة جاهزة لتصوير فتاة 6 إبريل من عدة زوايا مختلفة..  صور وفيديو !!!
</su>
<su id="bolt-arz-DF-175-182188-1044805_p21_su19">
ولم يكلف شخص نفسه أن يفكر لماذا تنزل فتاة إلى مظاهرات بعباءة على اللحم وبـ "كباسين" من الأمام ،،
</su>
<su id="bolt-arz-DF-175-182188-1044805_p21_su20">
والأغرب أنها ترتدى G-string !!!!!!!!!!!!!!!!!
</su>
<su id="bolt-arz-DF-175-182188-1044805_p21_su21">
هل توجد أى فتاة مصرية محجبة أو منتقبة.. تعلم دينها الصحيح.. وتصون ربها وقرآنها.. تنزل من بيتها بعباءة على اللحم ؟!!!!!!
</su>
<su id="bolt-arz-DF-175-182188-1044805_p21_su22">
لم نر هذا لا بين بناتنا ولا نساءنا ولا حدث أمامنا ولا فى عهود آبائنا وأجدادنا..
</su>
<su id="bolt-arz-DF-175-182188-1044805_p21_su23">
وفجأة بقدرة قادر تم اختزال كل مصائب مصر فى صورة لفتاة 6 إبريل وهى تتعرى وتطبق الفخ على الجنود "الغلابة"
</su>
<su id="bolt-arz-DF-175-182188-1044805_p21_su24">
،، ورغم أن أحدهم أدرك الخدعة فوراً وقام بتغطيتها ،، إلا أن كل هذا لا يهم..
</su>
<su id="bolt-arz-DF-175-182188-1044805_p21_su25">
المهم هو شرف فتاة 6 إبريل التى تعمدت النزول للشارع عارية !!!!!!
</su>
<su id="bolt-arz-DF-175-182188-1044805_p21_su26">
وتم التغطية كل الفيديوهات التى تكشف المتمردين متلبسين
</su>
<su id="bolt-arz-DF-175-182188-1044805_p21_su27">
يقومون بإحراق كل شئ ويهجمون على الجيش بأسلحة وبقنابل ،، من أجل تلك الصورة !!!
</su>
<su id="bolt-arz-DF-175-182188-1044805_p21_su28">
ونسى الجميع ماهو سبب الاعتصام..
</su>
<su id="bolt-arz-DF-175-182188-1044805_p21_su29">
ونسى الجميع أن المتمردين يرغبون فى إفساد الانتخابات بأى شكل..
</su>
<su id="bolt-arz-DF-175-182188-1044805_p21_su30">
ونسى الجميع مخططات عمر عفيفى وقادة المتمردين عن اقتحام مجلس الشعب وماسبيرو..
</su>
<su id="bolt-arz-DF-175-182188-1044805_p21_su31">
ونسى الجميع أن هناك مخططاً لتقسيم أراضى مصر..
</su>
<su id="bolt-arz-DF-175-182188-1044805_p21_su32">
ونسى الجميع قنابل المولوتوف التى يتم تصنيعها فى ميدان التحرير ومصورة بالفيديو وبالبث الحى المباشر ،،
</su>
<su id="bolt-arz-DF-175-182188-1044805_p21_su33">
والمتمردون يلقونها على الجيش والشرطة وعلى المبانى الحيوية..
</su>
<su id="bolt-arz-DF-175-182188-1044805_p21_su34">
ونسى الجميع الأزمة الاقتصادية الطاحنة وإفلاس الشركات وتسريح العاملين..
</su>
<su id="bolt-arz-DF-175-182188-1044805_p21_su35">
وأصبح الأمر الوحيد المهم الآن هو شرف فتاة نزلت من بيتها عارية !!!!!!!!!!!!!!!!!!!!
</su>
<su id="bolt-arz-DF-175-182188-1044805_p21_su36">
ورغم أن كل التقارير الطبية أثبتت بما لا يدع مجالاً للشك أن الطالب والشيخ الذين تم اغتيالهم ،، تم اغتيالهم بمسدس من مسافة قريبة جداً ومن أسفل لأعلى..
</su>
<su id="bolt-arz-DF-175-182188-1044805_p21_su37">
إلا أننا نجد من هو ما زال هائماً كالدواب ويتهم الجيش بقتلهم !!!!!
</su>
<su id="bolt-arz-DF-175-182188-1044805_p21_su38">
ونجد من يضعون صورة الشيخ عماد -رحمة الله عليه- يتهمون الجيش بإغتياله ،،
</su>
<su id="bolt-arz-DF-175-182188-1044805_p21_su39">
رغم أن زوجته قالت وأعلنت أن من اغتاله هو أحد المتظاهرين !!!
</su>
<su id="bolt-arz-DF-175-182188-1044805_p21_su40">
ورغم كل هذا لا يصدقون كلامها ولا يصدقون الطب ويصدقون أضغاث أحلامهم الفاسدة !!!!
</su>
<su id="bolt-arz-DF-175-182188-1044805_p21_su41">
يالها من مهزلة..
</su>
<su id="bolt-arz-DF-175-182188-1044805_p21_su42">
والله لا أعلم ماهية تركيبة عقول الدواب الذين يسقطون كالنعاج التائهة فى مثل تلك المخططات ،،
</su>
<su id="bolt-arz-DF-175-182188-1044805_p21_su43">
التى يدركها كل دارس وكل عالم بتاريخ الأمة..
</su>
<su id="bolt-arz-DF-175-182188-1044805_p21_su44">
نطالب المجلس الأعلى للقوات المسلحة المصرية فوراً أن يقوم بالكشف عن رؤوس الأفاعى ،،
</su>
<su id="bolt-arz-DF-175-182188-1044805_p21_su45">
وأن يقدمهم إلى محاكمات علنية عاجلة..
</su>
<su id="bolt-arz-DF-175-182188-1044805_p21_su46">
إن ضاعت مصر بسبب تهاونكم فى كشف الحقائق للعامة، فتتحملون أنتم -ولا أحد غيركم- الوزر..
</su>
<su id="bolt-arz-DF-175-182188-1044805_p21_su47">
اكشفوا فوراً عن حقائق التمويلات الأجنبية وعن قيادات الخلايا الإرهابية المسلحة فى التحرير ،،
</su>
<su id="bolt-arz-DF-175-182188-1044805_p21_su48">
وصدقوا أنكم وقتما تكشفون الحقائق بالأدلة والمستندات فسيدعمكم ويحارب معكم أكثر من 85 مليون مصرى على اختلاف مشاربهم ومذاهبهم وأديانهم..
</su>
<su id="bolt-arz-DF-175-182188-1044805_p21_su49">
حفظ الله مصر.. حفظ الله الشعب.. حفظ الله الجيش
</su>
</post>
<post id="bolt-arz-DF-175-182188-1044805_p23">
<su id="bolt-arz-DF-175-182188-1044805_p23_su1">
تسلمي والله كلامك كله في الصميم ربنا يكرمك ويزيح عننا الغمه
</su>
</post>
<post id="bolt-arz-DF-175-182188-1044805_p24">
<su id="bolt-arz-DF-175-182188-1044805_p24_su1">
ي ابنتى ماحدش بيهن بس البنت تلتزم بتها وفية رجالة فى مصر تقوم بالواجب او تنزل فى مليونية مع رجالة وشيوخ وحرام
</su>
<su id="bolt-arz-DF-175-182188-1044805_p24_su2">
وياريت كل واحدة تنزل تبقى عارفة انها هاتجاهد تتقل من الهدوم
</su>
<su id="bolt-arz-DF-175-182188-1044805_p24_su3">
ياجماعة احنا بنروح نكشف عند دكتور بنتلثم ونلبس كتيررررررررررررررررررررررررررر مش بالشكل دة
</su>
<su id="bolt-arz-DF-175-182188-1044805_p24_su4">
هى اخلاقها كويسة وربنا يحفظها بس احنا فىو زمن الصحابة والرسول
</su>
<su id="bolt-arz-DF-175-182188-1044805_p24_su5">
اوعى تجيبى الزمن دة لادة او تضحكى على نفسك
</su>
<su id="bolt-arz-DF-175-182188-1044805_p24_su6">
دول رجالة لكن انتى عندك دلوقتى فتنة مش بنحارب كفار
</su>
<su id="bolt-arz-DF-175-182188-1044805_p24_su7">
للاسف بنحارب بعض مسلم بيقتل مسلم والله احنا لامع الجيش ولا مع حد
</su>
<su id="bolt-arz-DF-175-182188-1044805_p24_su8">
احنا خايفين على البلد مايجى واحد يمسك السلطة ربنا اعلم بية
</su>
<su id="bolt-arz-DF-175-182188-1044805_p24_su9">
يارب يجى صالح انا مع الاصلح لبلدى وربنا يحفظك ويظهر الحق ويرحمنا من الهم والغم والفتنة
</su>
<su id="bolt-arz-DF-175-182188-1044805_p24_su10">
احبكم فى الله
</su>
</post>
<post id="bolt-arz-DF-175-182188-1044805_p30">
<su id="bolt-arz-DF-175-182188-1044805_p30_su1">
يعنى إنتى بتشبهى البنت دى....... بأم عماره أو بالمرأه المسلمه اللى قامت بسببها الغزوه
</su>
<su id="bolt-arz-DF-175-182188-1044805_p30_su2">
أعتقد إنك مخطئه
</su>
<su id="bolt-arz-DF-175-182188-1044805_p30_su3">
ربنا يتولانا برحمته كسرت هيبه الشرطه وكمان عايزين تكسرو هيبه الجيش
</su>
<su id="bolt-arz-DF-175-182188-1044805_p30_su4">
ليه مش فاكريين وقفته جنبا فى أيام هروب المساجين وحرق اقسام الشرطه
</su>
<su id="bolt-arz-DF-175-182188-1044805_p30_su5">
ليه عايزيين تولعو فى البلد
</su>
<su id="bolt-arz-DF-175-182188-1044805_p30_su6">
نصبر عليهم 5شهور بس وبعدين إعملو اللى إنتو عايزينه
</su>
<su id="bolt-arz-DF-175-182188-1044805_p30_su7">
لحد بس ما يجى رئيس وحكومه ومجلس شعب وشوره شويه إستقرار بس
</su>
<su id="bolt-arz-DF-175-182188-1044805_p30_su8">
يارب من أراد بمصر وأهلها سوء فأشغله بنفسه وإجعل تدبيره فى تدميره
</su>
<su id="bolt-arz-DF-175-182188-1044805_p30_su9">
الهم إجعل تدبيره فى تدميره وأخرج مصر وجيشها من تدبير المشعلين الفتن بسلام ربنا ينتقم منهم
</su>
</post>
</multipost>
