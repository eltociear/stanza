<multipost id="bolt-arz-DF-175-182188-1042565" language="Arabic">
<post id="bolt-arz-DF-175-182188-1042565_p6">
<su id="bolt-arz-DF-175-182188-1042565_p6_su1">
 انا عمرى ما نزلت مظاهرات علشان ظروفى لكن ربنا معاكم
</su>
<su id="bolt-arz-DF-175-182188-1042565_p6_su2">
 على فكرة حزب الكنبة مش كله ضدكم و الاغلبية الصامتة اللى انا منهم فيها ناس كتير بتدعيلكم
</su>
<su id="bolt-arz-DF-175-182188-1042565_p6_su3">
 ربنا يكتب الخير لمصر
</su>
<su id="bolt-arz-DF-175-182188-1042565_p6_su4">
 و خدوا بالكم لان اكيد هيكون فيه محاولات مستميتة لافشال اليوم ده او تشويهه
</su>
</post>
<post id="bolt-arz-DF-175-182188-1042565_p8">
<su id="bolt-arz-DF-175-182188-1042565_p8_su1">
 فعلا شكلها هتبقى ثورة تانية بس انا لحد دلوقتى مخدتش قرار فى النزول مع انى فيه اسباب كتييييييييييييييييييييرة جدا لاننا نعمل ثورة تانية
</su>
</post>
<post id="bolt-arz-DF-175-182188-1042565_p9">
<su id="bolt-arz-DF-175-182188-1042565_p9_su1">
 والله نفسي انزل بس جوزي مش بيرضي هو بينزل بصراحه بس قلبي هايبقي معاكوا ان شاء الله
</su>
</post>
<post id="bolt-arz-DF-175-182188-1042565_p16">
<su id="bolt-arz-DF-175-182188-1042565_p16_su1">
 يا شيخة حرام عليكى انتى واللى معاكى عايزين تولعوها تانى ليه ما تتهدوا بقى حسبى الله ونعم الوكيل
</su>
</post>
<post id="bolt-arz-DF-175-182188-1042565_p23">
<su id="bolt-arz-DF-175-182188-1042565_p23_su1">
 تفتكرى الشتيمة والدعاء على الناس والحسبنة هتجيب نتيجة  ؟؟
</su>
</post>
<post id="bolt-arz-DF-175-182188-1042565_p30">
<su id="bolt-arz-DF-175-182188-1042565_p30_su1">
 للاسف كانوا عمالين يصفوااا فى الشباب ويموتوهم والثورة فعلا ضاعت حسبي الله ونعم الوكيييل هاتلاقي ناس هنا يقولولك ما تستنوا ال 6 شهور دوول
</su>
<su id="bolt-arz-DF-175-182188-1042565_p30_su2">
  زى ما ايام الثورة اللى باظت دي كانوا بيقولوا برضه ما تستنوا الكام شهر ده بس المرة دي بيلعبوا معانا جامد والصحافه هية هية ومشددين عليهم برضه وقولوا وماتقولوش 
</su>
<su id="bolt-arz-DF-175-182188-1042565_p30_su3">
 وخونوا الشباب البريء الطااهر وقالوا عليهم بلطجية حسبي الله ونعم الوكيل انا فى اسكندرية هانزل انا وبابا علشان كنا عايزين ننزل بس الناس مابتنزلش معانا هبطونا بصراحه بس انا هانزل ان شاء الله لازم يوم 25 يناير 
</su>
<su id="bolt-arz-DF-175-182188-1042565_p30_su4">
 وهاقول يا اهالينا انضموا لينا الناس اتضحك عليها واتلعب لعبة كبيرة اوي عليها والكدب والغش شغال ااايه
</su>
</post>
<post id="bolt-arz-DF-175-182188-1042565_p31">
<su id="bolt-arz-DF-175-182188-1042565_p31_su1">
 وانا كمان من حزب الكنبه بس انا معاكم قلبا وقالبا وربنا يحميكم ويبعد عنكم اى شر
</su>
</post>
<post id="bolt-arz-DF-175-182188-1042565_p37">
<su id="bolt-arz-DF-175-182188-1042565_p37_su1">
 انا نزلت يوم 25 يناير 2011 و28 يناير 2011 وجوزى اتصاب بقنبلة غاز واعتصمت 18 يوم انا وجوزى وولادى توام وكانوا لسه بيرضعوا وشفت بعيني الاصابات والوفيات فى عباد الرحمن وعمر مكرم بحكم انى ساكنة جنب التحرير 
</su>
<su id="bolt-arz-DF-175-182188-1042565_p37_su2">
 وكنت موجودة فى احداث محمد محمود واقسم بالله ان كل ماكنا بنتراجع كانوا بيجوا يضربوا فاللى فى الميدان
</su>
<su id="bolt-arz-DF-175-182188-1042565_p37_su3">
 المهم انا وزوجى نازلين تانى وحانفضل ننزل الى ان يكتب الله لمصر النصر او نموت زى ما كتير ماتوا ونحتسب على الله الشهادة
</su>
</post>
<post id="bolt-arz-DF-175-182188-1042565_p54">
<su id="bolt-arz-DF-175-182188-1042565_p54_su1">
 دلوقتى فيه ناس هتنزل كويسه وحلوه جدا ومحترمه بس.......... فيه برضه ناس ولاد سبعين فى ستين....الفتنه القاعد فيها خير من القائم والقائم خير من الماشى وهذا فيما معنى الحديث...
</su>
<su id="bolt-arz-DF-175-182188-1042565_p54_su2">
 علشان كده انا مش هنزل ودا مش اخر 25 يناير هيعدى علينا وربنا يوفقكم لما فيه خير لمصر وللمصريين
</su>
</post>
<post id="bolt-arz-DF-175-182188-1042565_p66">
<su id="bolt-arz-DF-175-182188-1042565_p66_su1">
 الثورة مش هتحصل تانى يانور غير لو الشعب كله وقف معاكم
</su>
<su id="bolt-arz-DF-175-182188-1042565_p66_su2">
 لكن اتفرجى دلوقتى على الشعب الى كان مالى الميادين يوم 11 فبراير
</su>
<su id="bolt-arz-DF-175-182188-1042565_p66_su3">
 شوفيه وهو واقف فى طوابير الانتخابات وفرحان وراضى وعاوز البلد تهدى والامور تستقر لانه تعب الشهور الى فاتت دى اوى ومش مستعد يرجع الايام دى تانى
</su>
<su id="bolt-arz-DF-175-182188-1042565_p66_su4">
 الى خلى الشعب ينزل يانور صدقينى مش خالد سعيد ربنا يرحمه ويدخله فسيح جناته
</su>
<su id="bolt-arz-DF-175-182188-1042565_p66_su5">
 لو كان الشعب بينزل عشان شهيد مات من التعذيب فى القسم كان اولى بيه نزل يوم حادثه العبارة ولا حادثه القطر
</su>
<su id="bolt-arz-DF-175-182188-1042565_p66_su6">
 الشعب نزل عشان كان خلاص فاض بيه من كله.... من بطاله وسوء صحه وسوء تعليم وسوء معيشه وغلى الاسعار وخدى عندك من هنا للصبح
</su>
<su id="bolt-arz-DF-175-182188-1042565_p66_su7">
 الشعب المصرى شعب صبور فى طبعه ويحب يصبر ويتانى ويشوف الدنيا هيحصل فيها ايه
</su>
<su id="bolt-arz-DF-175-182188-1042565_p66_su8">
 الشعب مستحمل الشهور الى فاتت دى وبيقول امته بقى البلد يبقالها رئيس ومجلس شعب يدور على مصالحهم تقومى انتى تقوليلهم يلا بينا نعمل ثورة من الاول تانى...!!!!
</su>
<su id="bolt-arz-DF-175-182188-1042565_p66_su9">
 البلد هيبدا يبقالها معالم اهو والشعب هيستنى الاول ويشوف الدنيا هيحصلها ايه وهيحاول يقف بكل جهده عشان يوقف البلد تانى على رجليها وبعدين يحكم
</su>
<su id="bolt-arz-DF-175-182188-1042565_p66_su10">
 لكن الثورة الى جواكم دى مش موجوده عندهم صدقينى...
</su>
<su id="bolt-arz-DF-175-182188-1042565_p66_su11">
 انزلوا التحرير يانور واحتفلوا باحلى ثورة حصلت فى مصر....
</su>
<su id="bolt-arz-DF-175-182188-1042565_p66_su12">
 هو ده الى مصر عاوزاه منكم دلوقتى....لانها تعبت اوى ونفسها ترتاح هى وشعبها
</su>
<su id="bolt-arz-DF-175-182188-1042565_p66_su13">
 وربنا يعمل مافيه الخير ويحفظ مصر من كل سوء يارب
</su>
<su id="bolt-arz-DF-175-182188-1042565_p66_su14">
 تقبلى مرورى
</su>
</post>
</multipost>
