<multipost id="bolt-arz-DF-175-182187-574206" language="Arabic">
<post id="bolt-arz-DF-175-182187-574206_p1">
<su id="bolt-arz-DF-175-182187-574206_p1_su1">
 الموضوع ده للي مش مقتنع ان في مؤامرة لابقاء المصريين في وضع اسوأ مما كانوا قبل مبارك
</su>
<su id="bolt-arz-DF-175-182187-574206_p1_su2">
 وللي شايف ان البلد كفاية عليها كده ثورة و نسكت بقي
</su>
<su id="bolt-arz-DF-175-182187-574206_p1_su3">
 وللي شايف ان الثورة تنفيذ لما يدعي الفوضي الخلاقة وليست تنفيثا عن اوضاع لا انسانية نالت من امة بأكملها
</su>
<su id="bolt-arz-DF-175-182187-574206_p1_su4">
 أسباب الثورة على ديكتاتور رومانيا لا تحتاج الى تفنيد كثير، فهى تتلخص فى اوضاع اقتصاديه سيئه وادارة غبية لموارد البلاد فى مشاريع فاشلة والاهم من ذلك جيش من القوات الامنيه تقبض على مقدرات الامور فى البلاد واتهامات الخيانه والعماله تطال كل من يطالب بحقوقه ضد حكم شمولى لحزب اوحد هو الحزب الاشتراكى الرومانى.
</su>
<su id="bolt-arz-DF-175-182187-574206_p1_su5">
 فى السادس عشر من شهر ديسمبر 1989 بدأت سلسة من التظاهرات شديدة الوطئه على النظام الديكتاتورى فى رومانيا وعلى رأسه نيكولا شاوشيسكو وزوجته ايلينا، 
</su>
<su id="bolt-arz-DF-175-182187-574206_p1_su6">
 استمرت التظاهرات حتى يوم 22 ديسمبر حينما حاول شاوشيسكو الهروب من القصر الرئاسى وتم القبض عليه تمهيدا لمحاكمته يوم 25 ديسمبر، حيث حكم عليه وعلى زوجته بالاعدام رميا بالرصاص وتم تنفيذ الحكم فورا.
</su>
<su id="bolt-arz-DF-175-182187-574206_p1_su7">
 امسك بالحكم بعد شاوشيسكو جهة سياسية جديده اسمها "جبهة الخلاص الوطنى" ، 
</su>
<su id="bolt-arz-DF-175-182187-574206_p1_su8">
 هذه الجبهة "انبثقت" من قيادات الصف الثانى فى الحزب الشيوعى الرومانى بمساعدة من جنرالات الجيش 
</su>
<su id="bolt-arz-DF-175-182187-574206_p1_su9">
 ، قائد تلك الجبهة هو إيون إيليسكو، العضو السابق بالحزب الشيوعى واحد حلفاء الديكتاتور المعدوم، 
</su>
<su id="bolt-arz-DF-175-182187-574206_p1_su10">
 بدأت سلسة من الاحداث التى وصفت بالارهابية واتهمت فيها القوات الموالية لشاشيكسو والتى ترفض الاعتراف بالوضع الجديد للبلاد، وتم اجهاض معظم تلك الهجمات، 
</su>
<su id="bolt-arz-DF-175-182187-574206_p1_su11">
 قام إيون وجبهته بالسيطره على التليفزيون والراديو وباقى وسائل الاعلام فى الدولة، واستخدمها فى الدعايه المضاده وتشوية صورة الثوار والنشطاء
</su>
<su id="bolt-arz-DF-175-182187-574206_p1_su12">
 فى يناير 1990 قام عمال المناجم (المواطنين الشرفاء ) بمساعدة رجال الشرطه بالهجوم على الطلبه والمثقفين اثناء تظاهرهم.. 
</su>
<su id="bolt-arz-DF-175-182187-574206_p1_su13">
 جدير بالذكر ان إيليسكو هو من حرض العمال ورجال الشرطه على هذا الهجوم
</su>
<su id="bolt-arz-DF-175-182187-574206_p1_su14">
 حينما نتحدث عن ثمن تلك الثورة المجهضه هو عدد الضحايا : 
</su>
<su id="bolt-arz-DF-175-182187-574206_p1_su15">
 العدد الكلى لمن ماتوا كان 1,104 رومانيا منهم 162 فقط قبل تنحية شاشيسكو والباقون فى فترة الانفلات الامنى المدبره على يد جبهة الخلاص الوطنى، 
</su>
<su id="bolt-arz-DF-175-182187-574206_p1_su16">
 اصيب 3,352 رومانيا منهم 1,107 قبل القبض على الديكتاتور، 
</su>
<su id="bolt-arz-DF-175-182187-574206_p1_su17">
 اذن نحن نتكلم عن حرية مجهضة دفع ثمنها لمن ادعوا انهم راعوها وانهم سوف يحمون الثورة وابنائها ،
</su>
<su id="bolt-arz-DF-175-182187-574206_p1_su18">
  نتكلم عن 942 قتيل و 2,245 جريح بعد ان امسكت جبهة الخلاص الوطنى بزمام الامور.
</su>
<su id="bolt-arz-DF-175-182187-574206_p1_su19">
 الان يضرب المثل بالثورة الرومانيه فى انها اضحكت العالم على شعب هذا البلد، بل وباعتراف اهلها انفسهم ان ما دفعوه من ثمن مبالغ فيه مقابل ما اخذوه حتى اليوم، 
</su>
<su id="bolt-arz-DF-175-182187-574206_p1_su20">
 ففى مقابلة مع رويترز عام 2009 حكى احد من شهدوا هذه الثورة عن انطباعه عنها فى ذكرى اشتعالها، يقول كورنيا: خيبة الامل - هذه هي الكلمة التي يمكن أن تشرح بعد عشرين عاما ما حدث. 
</su>
<su id="bolt-arz-DF-175-182187-574206_p1_su21">
 أناس ماتوا وضحوا بحياتهم من أجل الحرية و النتيجة الوحيدة التي حصلوا عليها هي رفاهية بقايا النظام البائد و استمرارهم في قمع البلاد و جرها لمستنقع التأخر و الفشل.
</su>
<su id="bolt-arz-DF-175-182187-574206_p1_su22">
 و ختاما.. تم انتخاب ايليسكو رفيق درب الديكتاتور المخلوع في انتخابات مزورة بغالبية 85 % كرئيس للبلاد !!!!
</su>
<su id="bolt-arz-DF-175-182187-574206_p1_su23">
 و حصيلة 20 عاما بعد الثورة ؟
</su>
<su id="bolt-arz-DF-175-182187-574206_p1_su24">
 اوضاع ما قبل الثورة و اسوأ علي جميع الاصعدة اقتصاديا و اجتماعيا و سياسيا لانهم اعدموا الديكتاتور و تركوا صديقه الوفي يعيد انتاج النظام ذاته
</su>
<su id="bolt-arz-DF-175-182187-574206_p1_su25">
 ملحوظة : الموضوع تاريخ موثق..حدث بالفعل وليس نظرية تحتمل الصواب و الخطأ
</su>
</post>
<post id="bolt-arz-DF-175-182187-574206_p8">
<su id="bolt-arz-DF-175-182187-574206_p8_su1">
 وزير دفاع القذافى هو اللى استمر ومات معاه
</su>
<su id="bolt-arz-DF-175-182187-574206_p8_su2">
 الجيش هو صمام امان لاى رئيس جمهوريه مدام فى ايده
</su>
<su id="bolt-arz-DF-175-182187-574206_p8_su3">
 فاكيد مش هيحط حد فى يوم ممكن ينقلب عليه
</su>
<su id="bolt-arz-DF-175-182187-574206_p8_su4">
 واحنا جتلنا فرصه وضيعناها
</su>
</post>
<post id="bolt-arz-DF-175-182187-574206_p18">
<su id="bolt-arz-DF-175-182187-574206_p18_su1">
 عليه العوض ومنه العوض بس ليه محدش بيحاسب الجيش عندنا ما هو كمان ضحك علينا زى مبارك وعدنا بالوظائف وطلعت وهم والشقق وهم والمرتبات اكبر وهم 
</su>
<su id="bolt-arz-DF-175-182187-574206_p18_su2">
 مين المفروض يحاسبه
</su>
</post>
<post id="bolt-arz-DF-175-182187-574206_p22">
<su id="bolt-arz-DF-175-182187-574206_p22_su1">
 مع انى معجبه بموضوعك واختلف معاكى فى رائيك ان جيشنا خاييييييين
</su>
<su id="bolt-arz-DF-175-182187-574206_p22_su2">
 الا انى بحييكى على هدوئك واخلاقك فى الحوار 
</su>
<su id="bolt-arz-DF-175-182187-574206_p22_su3">
 وجزاكى الله كل خير على تعبك فى الموضوع والتقيييم ممتاز
</su>
</post>
<post id="bolt-arz-DF-175-182187-574206_p30">
<su id="bolt-arz-DF-175-182187-574206_p30_su1">
 والسيناريو هيتكرر بانتخاب مزور لواحد من اتباع مبارك وبانتخابات مزورة
</su>
<su id="bolt-arz-DF-175-182187-574206_p30_su2">
 والحدق يفهم
</su>
</post>
<post id="bolt-arz-DF-175-182187-574206_p34">
<su id="bolt-arz-DF-175-182187-574206_p34_su1">
 اللى فكرنى بالموضوع ده ان انا كنت بتكلم انا وصاحبتى ازاى هندور على شغل بعد التخرج فهى فكرتنى بالموضوع ده وبتلوم عليا عشان هى ماكنتش عايزة تقدم
</su>
<su id="bolt-arz-DF-175-182187-574206_p34_su2">
 دة كان نصب يا حبيتي
</su>
<su id="bolt-arz-DF-175-182187-574206_p34_su3">
 خلو الناس الطيبة تروح تشتري الاستمارات من البريد وضحكوا عليهم
</su>
<su id="bolt-arz-DF-175-182187-574206_p34_su4">
 مافيش دولة في العالم مافيش فيها بطالة...
</su>
<su id="bolt-arz-DF-175-182187-574206_p34_su5">
 ومصر عندها مليون مشكلة...بطالة اية وشباب اية اللي هتشغلهم بالملايين!!!
</su>
<su id="bolt-arz-DF-175-182187-574206_p34_su6">
 الاستمارات اتملت واترمت
</su>
<su id="bolt-arz-DF-175-182187-574206_p34_su7">
 الله المستعات
</su>
</post>
<post id="bolt-arz-DF-175-182187-574206_p39">
<su id="bolt-arz-DF-175-182187-574206_p39_su1">
 طيب يا رومى هل تعرفى لو الثوار هما اللى مسكوا البلد كان هيبقى وضع البلد ايه؟؟
</su>
<su id="bolt-arz-DF-175-182187-574206_p39_su2">
 على فكرة انا مش بادافع بس انا اقدر اقارن لما اقول قبل الثورة كان كذا وبعد الثورة  الثوار مثلا اللى مسكوا وبقى الوضع كذا
</su>
<su id="bolt-arz-DF-175-182187-574206_p39_su3">
  انما حضرتك كده افترضتى ان لو مكانش ايليسي ده اللى مسك كانت الدنيا هتبقى 100 فل وعشره..
</su>
<su id="bolt-arz-DF-175-182187-574206_p39_su4">
 ولعلمك انا مع المجلس لحد تسليم السلطة بس لو طنطاوى مثلا رشح نفسه مش هانتخبه
</su>
</post>
</multipost>
