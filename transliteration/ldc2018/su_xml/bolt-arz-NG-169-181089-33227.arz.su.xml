<multipost id="bolt-arz-NG-169-181089-33227" language="Arabic">
<post id="bolt-arz-NG-169-181089-33227_p2">
<su id="bolt-arz-NG-169-181089-33227_p2_su1"> الأستاذ الفاضل صاحب الموضوع هناك حسابات اخري تدخل في الحسبان </su>
<su id="bolt-arz-NG-169-181089-33227_p2_su2"> يعني حركة حماس عجبها الوضع الحالي واستمرار الوضع على ما هو عليه ومش فارق معها الاطفال والناس في غزة تموت </su>
<su id="bolt-arz-NG-169-181089-33227_p2_su3"> وانت شايف بقالنا شهور بنحاول نعمل معاهم ورقة المصالحة عشان الحدود تتفتح ومفيش فايدة عشان نفك على اهل غزة اللي هما فيه </su>
<su id="bolt-arz-NG-169-181089-33227_p2_su4"> بس هما حطوا المصالح الشخصية قبل مصلحة الشعب فكان لازم تتقفل عليهم الحدود عشان يبقي الموضوع جاد اما توافق او تتحمل نتيجة اللي انتا بتعمله </su>
<su id="bolt-arz-NG-169-181089-33227_p2_su5"> كان لازم نحطهم تحت ضغط اهل غزة وعشان مش تيجي اسرائيل كل يوم تضرب الحدود بالطيران بدافع وجود انفاق </su>
<su id="bolt-arz-NG-169-181089-33227_p2_su6"> حركة حماس عاوزة تبني مجد على جثث اهل غزة واحنا كان لازم نبني جدار عشان يقفوا عند حدهم</su>
</post>
<post id="bolt-arz-NG-169-181089-33227_p4">
<su id="bolt-arz-NG-169-181089-33227_p4_su1"> يا سلام، يعني علشان نفك على أهل غزة نقوم نحاصرهم؟؟؟ كأنك بنقول إحنا اطرنا نضحي بالأم والجنين علشان الدكتور يعيش.... أي منطق هذا يا أخي؟</su>
<su id="bolt-arz-NG-169-181089-33227_p4_su2">  علشان نفك ونخلي أهل غزة يعرفوا يعشيوا يبقي نجوعهم ونحاصرهم مع الصهاينة ونعين عليهم أعداء الأمة علشان يقتلوهم...</su>
<su id="bolt-arz-NG-169-181089-33227_p4_su3"> وهو أطفال غزة ما كانوش بيموتوا إلا لما حماس وصلت للسلطة؟</su>
<su id="bolt-arz-NG-169-181089-33227_p4_su4"> وبعدين إذا كان الرئيس مبارك قال في عيد الشرطة قبل الماضي إن الأنفاق لا تستخدم لتهريب الأسلحة ومصر لا يعنيها الاتفاق الإسرائيلي الأمريكي الذي تم في غير تواجدها، إيه اللي غير الموقف في أقل من سنة؟ فجأة عرفنا إن الأنفاق دي خطر قومي وتستخدم للتهريب بواسطة الإرهابيين؟</su>
<su id="bolt-arz-NG-169-181089-33227_p4_su5"> وبعدين يا أخي هو مصر للدرجة دي بقت سطيحة ومش عارفة تمنع إسرائيل من ضرب الحدود؟؟ </su>
<su id="bolt-arz-NG-169-181089-33227_p4_su6"> تركيا خلت إسرائيل تركع وتبدي الندم لمجرد إنها عاملت السفير التركي بشكل غير لائق، وإحنا إسرائيل نازلة ضرب في حدودنا وقتل لجنودنا والموضوع بسيط، بدل ما نوقفها عند حدها نقوم نساعدها أكثر وأكثر على خنق أهل غزة....</su>
<su id="bolt-arz-NG-169-181089-33227_p4_su7"> تضارب تضارب تضارب.....</su>
<su id="bolt-arz-NG-169-181089-33227_p4_su8"> تحياتي وشكرا لقرائتك الموضوع</su>
</post>
</multipost>
