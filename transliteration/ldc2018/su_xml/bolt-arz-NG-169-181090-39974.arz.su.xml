<multipost id="bolt-arz-NG-169-181090-39974" language="Arabic">
<post id="headline">
<su id="headline_su1"> لا للضرائب العقارية</su>
</post>
<post id="bolt-arz-NG-169-181090-39974_p1">
<su id="bolt-arz-NG-169-181090-39974_p1_su1"> لا تعليق ايها السادة وحسبي الله ونعم الوكيل</su>
<su id="bolt-arz-NG-169-181090-39974_p1_su2"> [عزيزي الزائر يتوجب عليك التسجيل للمشاهدة الرابط للتسجيل اضغط هنا ]</su>
</post>
<post id="bolt-arz-NG-169-181090-39974_p3">
<su id="bolt-arz-NG-169-181090-39974_p3_su1"> فعلا والله حسبنا الله ونعم الوكيل في دي حكومه</su>
<su id="bolt-arz-NG-169-181090-39974_p3_su2"> يعني راجل تعب وشقي وعمل بيت كبير لعياله جاب 2 مليون مثلا</su>
<su id="bolt-arz-NG-169-181090-39974_p3_su3"> بس هو دلوقتي ممعهوش تمن البيت ده افضل ادفع عليه فلوس ليه</su>
<su id="bolt-arz-NG-169-181090-39974_p3_su4"> هو البيت ده بيدخلي فلوس عشان ادفع عليه</su>
<su id="bolt-arz-NG-169-181090-39974_p3_su5"> قرارات كلها غريبه ومستفزه</su>
<su id="bolt-arz-NG-169-181090-39974_p3_su6"> وحسبنا الله ونعم الوكيل فيهم</su>
</post>
<post id="bolt-arz-NG-169-181090-39974_p4">
<su id="bolt-arz-NG-169-181090-39974_p4_su1"> الساكت عن الحق شيطان اخرس</su>
</post>
<post id="bolt-arz-NG-169-181090-39974_p5">
<su id="bolt-arz-NG-169-181090-39974_p5_su1"> ياريت تبقى فى حملة لرفض الضرائب العقاريه</su>
<su id="bolt-arz-NG-169-181090-39974_p5_su2"> هو مش عارفين يكملوا مص دمنا ازاى</su>
</post>
<post id="bolt-arz-NG-169-181090-39974_p6">
<su id="bolt-arz-NG-169-181090-39974_p6_su1"> خلينا نتكلم بموضوعيه اكتر</su>
<su id="bolt-arz-NG-169-181090-39974_p6_su2"> الضرائب مش حتفرض الا على العقار الواحد اللى يعدى ال500 الف</su>
<su id="bolt-arz-NG-169-181090-39974_p6_su3"> بس اللى حيحصل ان كل مالك لاكثر من عقار بيوزع على اولاد وعلى افراد العائله الواحده بحيث تتوزع الامور ولا تتعدى المسموح بيه بالظبط زى ما عملوها زمان فى الاصلاح الزراعى وتحديد ملكيه الفرد بعدد معين من الافدنه</su>
<su id="bolt-arz-NG-169-181090-39974_p6_su4"> همه مش متصورين المصرى بيفكر ازاى والا ده تمهيد لكارثه اكبر انهم يقللوا السعر ويوصل ل100 الف فعلا</su>
<su id="bolt-arz-NG-169-181090-39974_p6_su5"> ووقتها ما حدا حيقدر ينااقش او حتى يعلى صوته</su>
<su id="bolt-arz-NG-169-181090-39974_p6_su6"> المفروض يدخل لخزينه الدوله حسب كلامهم ما قرابه 11 مليار جنيه</su>
<su id="bolt-arz-NG-169-181090-39974_p6_su7"> يا ترى حيكونوا من دم مين فيكى يا مصر؟؟</su>
<su id="bolt-arz-NG-169-181090-39974_p6_su8"> المشكله مش فى القانون الحالى</su>
<su id="bolt-arz-NG-169-181090-39974_p6_su9"> لان كتير حيكون معفى منه</su>
<su id="bolt-arz-NG-169-181090-39974_p6_su10"> لكن انك تقدم اقرار بكل ما تملك وبعدها يتغير القانون او يتعدل !!!!!</su>
<su id="bolt-arz-NG-169-181090-39974_p6_su11"> ده احنا حنشوف العجب</su>
</post>
<post id="bolt-arz-NG-169-181090-39974_p7">
<su id="bolt-arz-NG-169-181090-39974_p7_su1"> مش مهم ان احنا هنتعافا منة</su>
<su id="bolt-arz-NG-169-181090-39974_p7_su2"> القانون من الاول غلط</su>
<su id="bolt-arz-NG-169-181090-39974_p7_su3"> والمفروض منسكتش علية</su>
<su id="bolt-arz-NG-169-181090-39974_p7_su4"> تحياتى يا نيهال</su>
</post>
<post id="bolt-arz-NG-169-181090-39974_p8">
<su id="bolt-arz-NG-169-181090-39974_p8_su1"> يانيهال انتى مش واخده بالك من نقطة</su>
<su id="bolt-arz-NG-169-181090-39974_p8_su2"> دلوقتى الكلام على العقار الذى يتجاوز نصف مليون</su>
<su id="bolt-arz-NG-169-181090-39974_p8_su3"> فمن يقيم العقارات؟؟؟</su>
<su id="bolt-arz-NG-169-181090-39974_p8_su4"> بكرة ممكن تقول على اى عقار انه بكده</su>
<su id="bolt-arz-NG-169-181090-39974_p8_su5"> ثانيا بيقولوا ان القانون دا متشعب وبعد كده هيشمل كل عقارات مصر</su>
</post>
</multipost>
