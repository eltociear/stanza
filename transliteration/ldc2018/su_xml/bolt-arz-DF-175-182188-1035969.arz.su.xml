<?xml version="1.0" encoding="UTF-8"?>
<multipost id="bolt-arz-DF-175-182188-1035969" language="Arabic">
<post id="bolt-arz-DF-175-182188-1035969_p1">
<su id="bolt-arz-DF-175-182188-1035969_p1_su1">
بصراحة 6 ابريل زودوها على الآخر..
</su>
<su id="bolt-arz-DF-175-182188-1035969_p1_su2">
وفي الآخر وبعد تضييق الخناق عليهم.. انهاروا واعترفوا:
</su>
<su id="bolt-arz-DF-175-182188-1035969_p1_su3">
وده بيان باعترافاتهم في التحقيق))))
</su>
<su id="bolt-arz-DF-175-182188-1035969_p1_su4">
عزيزي عضو اللجنة الالكترونية (أبناء المخلوع - محبي المجلس العسكري - متظاهرين مصطفى محمود.- روكسي - عباسية )
</su>
<su id="bolt-arz-DF-175-182188-1035969_p1_su5">
احنا هنقصر عليكم المسافات وهنعترف على نفسنا..
</su>
<su id="bolt-arz-DF-175-182188-1035969_p1_su6">
ايوه يا سيدي احنا السبب في كل حاجة !
</su>
<su id="bolt-arz-DF-175-182188-1035969_p1_su7">
احنا اللي خربنا البلد ودمرناها بعد ما كانت بتنافس باريس وسويسرا.
</su>
<su id="bolt-arz-DF-175-182188-1035969_p1_su8">
احنا اللي فقرنا المواطن وغلينا عليه الأكل والشرب واللبس ورخصنا قيمته.
</su>
<su id="bolt-arz-DF-175-182188-1035969_p1_su9">
احنا اللي سرقنا البلد ونهبنا ثرواتها.. احنا شلة العصابة اللي مسكنا الحكم ودمرنا كل حاجة في البلد.
</su>
<su id="bolt-arz-DF-175-182188-1035969_p1_su10">
احنا اللي أصدرنا أوامر للشرطة بتعذيب واهانة كل مصري يدخل قسم الشرطة.
</su>
<su id="bolt-arz-DF-175-182188-1035969_p1_su11">
بصراحة كمان.. احنا كنا ناويين نورث السُلطة لأولادنا !
</su>
<su id="bolt-arz-DF-175-182188-1035969_p1_su12">
ايوه... احنا السبب في احتراق 1000 مواطن في قطر الصعيد ومحدش اتحاسب,
</su>
<su id="bolt-arz-DF-175-182188-1035969_p1_su13">
واحنا السبب في غرق 1100 مصري في العبارة.. وبرضه محدش اتحاكم...
</su>
<su id="bolt-arz-DF-175-182188-1035969_p1_su14">
واحنا كمان السبب في كارثة الدويقة وغيرها وغيرها.
</su>
<su id="bolt-arz-DF-175-182188-1035969_p1_su15">
لو تعرف واحد من الملايين المصابين بالسرطان او الأوبئة &amp;gt;&amp;gt;&amp;gt;&amp;gt; قول له ان حركة 6 ابريل هي السبب في دخول الكيماويات المسرطنه للبلد.
</su>
<su id="bolt-arz-DF-175-182188-1035969_p1_su16">
بصوا كدا... (بأوامر اسرائيل) احنا اللي كلفنا النظام انه يعمل على انهيار مصر الاقتصادي والاجتماعي لدرجة انها تتسول المياه من الدول الافريقية !
</su>
<su id="bolt-arz-DF-175-182188-1035969_p1_su17">
نقوللكم حاجه كمان مش هتصدقوها ؟
</su>
<su id="bolt-arz-DF-175-182188-1035969_p1_su18">
احنا اللي بعنا غاز مصر لأسرائيل.. أصلنا عملاء أبا عن جد... عادي بقى البلد بلدنا وكنا بنتصرف فيها كأنها املاكنا الخاصة.
</su>
<su id="bolt-arz-DF-175-182188-1035969_p1_su19">
وبالنسبة للتمويل ؟؟ ايووووووووووه على التمويل !
</su>
<su id="bolt-arz-DF-175-182188-1035969_p1_su20">
احنا بيجي لنا كل سنة معونة امريكية.. مليار و500 مليون دولار (محدش يعرف عنهم حاجة) وبنشتري بيهم سلاح من امريكا كمان.
</su>
<su id="bolt-arz-DF-175-182188-1035969_p1_su21">
ايوه احنا ممولين وعملاء... ولأننا جامدين جدا.. محدش في مصر قادر يثبت علينا حاجة.. لا النائب العام قادر يثبت ولا المخابرات العامة ولا المخابرات الحربية ولا المباحث العسكرية ولاحتى جهاز أمن الدولة, ولا البنك المركزي نفسه قادر يثبت علينا حاجة !
</su>
<su id="bolt-arz-DF-175-182188-1035969_p1_su22">
نزيدكم من الشعر بيت ؟
</su>
<su id="bolt-arz-DF-175-182188-1035969_p1_su23">
لما شوية العيال ( الممولين بتوع الاجندات البلطجية اللي عملوا علينا ثورة).. قررنا اننا نهرب ثروات مصر للخارج ومش هنرجعها !
</su>
<su id="bolt-arz-DF-175-182188-1035969_p1_su24">
وقررنا بعد الثورة.. اننا نعاقب شعب مصر بأكمله على الثورة اللي قام بيها..
</su>
<su id="bolt-arz-DF-175-182188-1035969_p1_su25">
ايوه.... احنا اللي سيبنا البلطجية تقتل وتسرق وتذبح المصريين سنة كاملة.. علشان يخضعوا لينا في الاخر.
</su>
<su id="bolt-arz-DF-175-182188-1035969_p1_su26">
ايوه.. احنا اللي غلينا الاسعار للضعف بعد الثورة... علشان تقولوا ولا يوم من ايامك يا مبارك.
</su>
<su id="bolt-arz-DF-175-182188-1035969_p1_su27">
ولما شوية العيال (البلطجية اللصوص الممولين الاجندات الجواسيس ) فضلوا مكملين.... وبسببهم بدأنا نتنازل كتير.... كان لازم نوقفهم عند حدهم
</su>
<su id="bolt-arz-DF-175-182188-1035969_p1_su28">
وكان الضرب بيد من حديد.. بعتنا لهم مدرعات تدوسهم, وبعتنا الجنود الأشاوس يعروا البنات... ماتخافوش.. كله في سبيل مصر وحمايتها من العيال دي !
</su>
<su id="bolt-arz-DF-175-182188-1035969_p1_su29">
ونهيب بالسادة المواطنين الشرفاء... أن يستمروا في سبابهم لنا فنحن -كما اعترفنا- السبب في كل ما كانوا يعانوا منه.. وان يستمروا في الدفاع عن نظام مبارك الشريف العفيف... مبارك ضحيتنا نحن العملاء المخربين.. مبارك الذي طالب بحريتكم.. مبارك الذي جعل لكم صوت انتخابي وكلمة مسموعة.. مبارك الذي يناضل يوميا من اجل حقوقكم
</su>
</post>
<post id="bolt-arz-DF-175-182188-1035969_p2">
<su id="bolt-arz-DF-175-182188-1035969_p2_su1">
العسكر اقنعوا الكنباوية بانهم فاسدين و للاسف الكنباوية كان عندهم استعداد
</su>
<su id="bolt-arz-DF-175-182188-1035969_p2_su2">
و الناس بتردد كلام و خلاص من غير اثباتات
</su>
<su id="bolt-arz-DF-175-182188-1035969_p2_su3">
اصلا من اول ما بدأت الاشاعات تطلع على تمويل ستة ابريل و الحكاية دي عرفت انا و غيري كتير ان دي بداية التصفية السياسية للحركات اللي شاركت في الثورة
</su>
<su id="bolt-arz-DF-175-182188-1035969_p2_su4">
ممكن اختلف مع 6ابريل او اتفق معاها لكن الحق محدش يختلف معاه
</su>
<su id="bolt-arz-DF-175-182188-1035969_p2_su5">
و محدش اثبت حتى الان ان 6 ابريل تلقت تمويل من الخارج
</su>
<su id="bolt-arz-DF-175-182188-1035969_p2_su6">
شكرا على الموضوع
</su>
<su id="bolt-arz-DF-175-182188-1035969_p2_su7">
و ياريت الناس تحكم عقلها... ربنا عرفوه بالعقل
</su>
</post>
<post id="bolt-arz-DF-175-182188-1035969_p5">
<su id="bolt-arz-DF-175-182188-1035969_p5_su1">
والله انا هشارك فى الموضوع دا مش عشان 6 ابريل ولا غيرها
</su>
<su id="bolt-arz-DF-175-182188-1035969_p5_su2">
انما انا بقول للناس اللى بتقول انها خايفة على البلد والمهم مصلحة البلد ووو الخ
</su>
<su id="bolt-arz-DF-175-182188-1035969_p5_su3">
بقولهم بحيكم على مشاعركم انما ليه مش بتخافوا على البلد غير من الثوار
</su>
<su id="bolt-arz-DF-175-182188-1035969_p5_su4">
ياريت تخافوا على البلد من الحرامية الكبار
</su>
<su id="bolt-arz-DF-175-182188-1035969_p5_su5">
ياريت تخافوا على البلد من المستثمرين اللى عايشين تحت ضل الحكومة وبياخدوا تصاريح بحاجات مخالفة بالرشوة
</su>
<su id="bolt-arz-DF-175-182188-1035969_p5_su6">
اللى منهم بيدخلوا اكل مسرطن ينقح فى جسمنا وجسم ولادنا
</su>
<su id="bolt-arz-DF-175-182188-1035969_p5_su7">
واللى منهم بيدخل فراخ منتهى الصلاحية
</su>
<su id="bolt-arz-DF-175-182188-1035969_p5_su8">
واللى منهم بيحطوا ايديهم على اراضى بمساحات كبيرة جدا فى مقابل اسعار لا تذكر اصلا وكله بالعمولة لرجالة النظام الفاسدين
</su>
<su id="bolt-arz-DF-175-182188-1035969_p5_su9">
ومنهم اللى بينتجوا افلام بتقضى على تعاليم دينا وتقاليدنا المحترمة وبنشروا الفساد والخراب بين الشباب
</su>
<su id="bolt-arz-DF-175-182188-1035969_p5_su10">
ومنهم اللى بيختلسوا ملاين من المصالح الحكومية وبيهربوا على برا بمنتهى السهولة
</su>
<su id="bolt-arz-DF-175-182188-1035969_p5_su11">
ووووو والامثلة كتير
</su>
<su id="bolt-arz-DF-175-182188-1035969_p5_su12">
بدل ما تقولوا للثوار خربتوا البلد هاتوا حق البلد وبعدين اتكلموا
</su>
<su id="bolt-arz-DF-175-182188-1035969_p5_su13">
فين الفلوس اللى سرقها مبارك هو وولاده وعصابته
</su>
<su id="bolt-arz-DF-175-182188-1035969_p5_su14">
ليه لغاية دلوقتى مافيش اى اجراءات تمت لاسترجاعها
</su>
<su id="bolt-arz-DF-175-182188-1035969_p5_su15">
ياترى مين اللى معطل رجوعها ؟؟؟؟
</su>
<su id="bolt-arz-DF-175-182188-1035969_p5_su16">
يارترى فين الاحكام العادلة اللى هتردع اى انسان يجى تانى يستغلنا ويمص فى دمنا
</su>
<su id="bolt-arz-DF-175-182188-1035969_p5_su17">
وجهوا غضبكم فى وش اللى يستاهل
</su>
<su id="bolt-arz-DF-175-182188-1035969_p5_su18">
مش تتشطروا على الشباب اللى عاوز ينضف البلد من كل القرف اللى هى شايفاه
</su>
</post>
<post id="bolt-arz-DF-175-182188-1035969_p12">
<su id="bolt-arz-DF-175-182188-1035969_p12_su1">
الامل فى الله وحده
</su>
<su id="bolt-arz-DF-175-182188-1035969_p12_su2">
انما اذا كان على البلد فعليه العوض ومنه العوض لان للاسف اغلب الشعب المصرى يميل لمثل امشى جنب الحيط مع ان الفاسدين ماسبوش الحيطة اصلا
</su>
</post>
<post id="bolt-arz-DF-175-182188-1035969_p16">
<su id="bolt-arz-DF-175-182188-1035969_p16_su1">
انا لا انتمى لا (أبناء المخلوع - محبي المجلس العسكري - متظاهرين مصطفى محمود.- روكسي - عباسية )
</su>
<su id="bolt-arz-DF-175-182188-1035969_p16_su2">
و مبحبهاش لانها بتملى علينا كلنا نعمل ايه و مشيه البلد على مزاجها
</su>
<su id="bolt-arz-DF-175-182188-1035969_p16_su3">
و بعدين ديه حامله جديده طالقنها عشان تصلحوا صورتكم اللى وضحت لكل الشعب
</su>
<su id="bolt-arz-DF-175-182188-1035969_p16_su4">
مفقوسين مووووووووووووت
</su>
</post>
<post id="bolt-arz-DF-175-182188-1035969_p19">
<su id="bolt-arz-DF-175-182188-1035969_p19_su1">
يااااااااااااااااااااااااااااه اول مرة اشوف حد بيدافع عن 6 ابريل من زمان و بالزات هنا فى المنتدى
</su>
<su id="bolt-arz-DF-175-182188-1035969_p19_su2">
دانا انا كنت قربت اقول خلاص معقول الناس ديه كلها غلط وانا صح اكيد 6 ابريل ديه مشبوهة فعلا
</su>
<su id="bolt-arz-DF-175-182188-1035969_p19_su3">
كويس ولاهى اننا لقيت ناس زيى بتحبهم و مش مصدقة اى كلام عليهم و فاهمة ان فيه ناس بيحاولوا يشوهوا صورة كل القوة الثورية و بيوقوعهم فى بعض و خلاص لاجهاض الثورة
</su>
<su id="bolt-arz-DF-175-182188-1035969_p19_su4">
انا الصراحة مش هصدق اى حاجة غير بالدليل القاطع غير كدة لأ
</su>
</post>
<post id="bolt-arz-DF-175-182188-1035969_p21">
<su id="bolt-arz-DF-175-182188-1035969_p21_su1">
6 ابريل اشرف شباب في البلد دي مابعوش نفسهم للكراسي ولاطماع السلطه ومازالو في جهاد لاسقاط النظام
</su>
<su id="bolt-arz-DF-175-182188-1035969_p21_su2">
واللي عمال يهاجم فيهم يروح يتشطر على اللي سرقوه ونهبوه وجوعوه وذلوه 30 سنه مش هما يجوعوهم ويطلعو حقدهم على اللي حراروهم
</su>
</post>
<post id="bolt-arz-DF-175-182188-1035969_p22">
<su id="bolt-arz-DF-175-182188-1035969_p22_su1">
انا زيك كنت متوقعة الموضوع هيبقى كله شتيمة فى 6 ابريل و كلام من المكلكع ده اللى ماحدش فاهمه ولا حتى اللى بيقولوه و كله من غير دليل و اتهامات وخلاص
</su>
<su id="bolt-arz-DF-175-182188-1035969_p22_su2">
بس الحمد لله طلع فيه ناس كتير عارفة الحقيقة وبتعرف تفرق بين مشاعرهم الشخصية والأتهامات الباطلة و لا يرضوا بأتهام الناس بناء على كلام و بس
</su>
<su id="bolt-arz-DF-175-182188-1035969_p22_su3">
مشكورة على مروروك يا قمر
</su>
</post>
<post id="bolt-arz-DF-175-182188-1035969_p23">
<su id="bolt-arz-DF-175-182188-1035969_p23_su1">
واحنا روحنا فين لا تقلقي
</su>
</post>
<post id="bolt-arz-DF-175-182188-1035969_p25">
<su id="bolt-arz-DF-175-182188-1035969_p25_su1">
6 ابريل اكتر ناس اتظلمت الايام الاخيره
</su>
<su id="bolt-arz-DF-175-182188-1035969_p25_su2">
زى ما كانت الاخوان الجماعه المحظورة عند مبارك
</su>
<su id="bolt-arz-DF-175-182188-1035969_p25_su3">
6 ابريل هى المحظورة عند المجلس
</su>
<su id="bolt-arz-DF-175-182188-1035969_p25_su4">
شباب زى الورد بيحب مصر بجد. شوههم العسكرى بدون اى ذنب عشان بيقولوا الحق وبس
</su>
<su id="bolt-arz-DF-175-182188-1035969_p25_su5">
حد سمع طارق.....ى وشاف كلامة ؟
</su>
<su id="bolt-arz-DF-175-182188-1035969_p25_su6">
شباب بيضحى بنفسة عشان بلده
</su>
<su id="bolt-arz-DF-175-182188-1035969_p25_su7">
اللى يقولك 6 ابليس واللى يقولك متمول واللى يقولك واللى يقولك
</su>
<su id="bolt-arz-DF-175-182188-1035969_p25_su8">
وبجد ربنا يحميهم.
</su>
<su id="bolt-arz-DF-175-182188-1035969_p25_su9">
مش دفاع عن شئ لكن كلمة حق من ضمن كمات كتير
</su>
<su id="bolt-arz-DF-175-182188-1035969_p25_su10">
وبكرة ياخدوا وضعهم والناس كلها تعرف اد ايه دوول ضحوا !
</su>
<su id="bolt-arz-DF-175-182188-1035969_p25_su11">
مشكوورة انك فتحتى الموضوع ياحبيببتى. كان فى دماغى برضو
</su>
<su id="bolt-arz-DF-175-182188-1035969_p25_su12">
ممتاز
</su>
</post>
<post id="bolt-arz-DF-175-182188-1035969_p26">
<su id="bolt-arz-DF-175-182188-1035969_p26_su1">
انا بحس ان 6 ابريل دي الشماعه الي بيعلقو عليها كل البلاوي الي في البلد من غير دليل واحد
</su>
<su id="bolt-arz-DF-175-182188-1035969_p26_su2">
حتي في محاكمه قتلت الثوار استغل المحامي حاله الكره الشديده لي 6 ابريل و قال هما الي قتلو الثوار من غير دليل بردو
</su>
<su id="bolt-arz-DF-175-182188-1035969_p26_su3">
مش مهم ما احنا كلنا حنصدق و نقول اه ممكن يعملوها مش 6 ابريل زي الحزب الوطني مهما كمان ماكنوش بيحبو 6 ابريل بس علشان هما حرميه فلهم حجه ناس بتدافع عن سرقاتها و مصالحها لاكن احنا مصلحتنا ايه لما نصدق عليهم اي تهمه مش عارفه
</su>
<su id="bolt-arz-DF-175-182188-1035969_p26_su4">
يعني المجلس العسكري حيعرف انهم متورطين في اي حاجه و يسبهم كده و خصوصا انهم اعدائه في المرحله دي بالذات
</su>
<su id="bolt-arz-DF-175-182188-1035969_p26_su5">
الحمد لله انا بديش عقلي للمجلس العسكري يحطلي فيه الي هوا عايزه
</su>
<su id="bolt-arz-DF-175-182188-1035969_p26_su6">
و عندي عقلي و بفكر بيه و في ناس كتير زيي و هوا ده الي محير المجلس العسكري لان الشخصيه المصريه لناس كتير قوي اتغيرت
</su>
<su id="bolt-arz-DF-175-182188-1035969_p26_su7">
و بقينا بنفكر و نحلل المشهد السياسي مظبوط بالبلدي كده معدش بياكل معانا شغل زمان
</su>
</post>
<post id="bolt-arz-DF-175-182188-1035969_p28">
<su id="bolt-arz-DF-175-182188-1035969_p28_su1">
سبحان الله فكرت الكل هيدخل يشتم والجمله الي مبقاش حد حافظ غيرها خونه
</su>
<su id="bolt-arz-DF-175-182188-1035969_p28_su2">
سبحان مغير الاحوال
</su>
<su id="bolt-arz-DF-175-182188-1035969_p28_su3">
اصل لاحظت من يوم ما الكل بقي بيتابع السياسه  ولي يدافع عن حد خصوصا 6أبريل يبقي خاين وعميل ودول ناس قابضين
</su>
<su id="bolt-arz-DF-175-182188-1035969_p28_su4">
بتتكلمو في ايه وكان الكل نسي اعلامنا الرائع لما كان بيستضيف ناس تبكي وتقول بابا مبارك وافلام عربي هابطه والكلام عن التحرير قابضين وواجبه كنتاكي
</su>
</post>
<post id="bolt-arz-DF-175-182188-1035969_p42">
<su id="bolt-arz-DF-175-182188-1035969_p42_su1">
6 إبريل محدش هيعرفهم على حقيقتهم الا بعد ما المجلس العسكرى يتكـــل عشان ينكشف كم الكدب والتدليس اللى كانوا بيعانوا منه
</su>
<su id="bolt-arz-DF-175-182188-1035969_p42_su2">
مع انى أشك انه هيتكل أصلا
</su>
<su id="bolt-arz-DF-175-182188-1035969_p42_su3">
ابقوا قبلونـــى
</su>
</post>
<post id="bolt-arz-DF-175-182188-1035969_p44">
<su id="bolt-arz-DF-175-182188-1035969_p44_su1">
ههههههههههههههههههههههههه
</su>
<su id="bolt-arz-DF-175-182188-1035969_p44_su2">
بضحك و شر البليه ما يضحك
</su>
<su id="bolt-arz-DF-175-182188-1035969_p44_su3">
معتز عبد الفتاح....شفت ليه لقاء بيقول النظام ده كان حيسقط حيسقط.. من الفساد و العفن اللي فيه مش من الثورة
</su>
<su id="bolt-arz-DF-175-182188-1035969_p44_su4">
بس كويس ان الثورة لحقته و سقطته بدري بدل ما كانت المصيبة تبقى اتقل و اتقل
</su>
<su id="bolt-arz-DF-175-182188-1035969_p44_su5">
آآآه ياني..ربنا ينتقم من اللي كانوا السبب يا رب..
</su>
</post>
<post id="bolt-arz-DF-175-182188-1035969_p48">
<su id="bolt-arz-DF-175-182188-1035969_p48_su1">
ههههههههههههههههه
</su>
<su id="bolt-arz-DF-175-182188-1035969_p48_su2">
واضح انهم لسه فاكرين الشعب شعب حسني
</su>
<su id="bolt-arz-DF-175-182188-1035969_p48_su3">
تصدقي فكرتيني بخطاب مبارك الاول بعد الثورة بتاع صاحب الضربة الجوية
</su>
<su id="bolt-arz-DF-175-182188-1035969_p48_su4">
ربنا ما يحرمهم من البجاحه
</su>
<su id="bolt-arz-DF-175-182188-1035969_p48_su5">
والله رغم انهم سيبينهم على قلة الادب وطول اللسان إلا انهم صدقوا نفسهم في كذبه كذبوها
</su>
<su id="bolt-arz-DF-175-182188-1035969_p48_su6">
جزاهم الله وامثالهم بما هم اهل له واظهر حقيقتهم على رؤوس الاشهاد
</su>
</post>
<post id="bolt-arz-DF-175-182188-1035969_p56">
<su id="bolt-arz-DF-175-182188-1035969_p56_su1">
6 ابريل هم او من شوهوا نفسهم باسلبهم المستفز الحادة مع كل الناس في المنتدى وعلى شاشات التليفزيون وخصوصا انهم ماعندهمش حاجة اسمها رأي اخر يا همة يا بلاش
</su>
<su id="bolt-arz-DF-175-182188-1035969_p56_su2">
انا مش مصدقة كل الي بيتقال عليكم بس انتم لازم تظهرو الصورة الصحيحة بأسلوب كويس محترم من غير تريقة وتهجم
</su>
<su id="bolt-arz-DF-175-182188-1035969_p56_su3">
يا ريت لو ليكم تريخ حقيقي مش معروف يغير صورة الناس ليكم اعرضوه وتقبلوا النقد الهاد ف يمكن الناس تقتنع وتأيدكم
</su>
<su id="bolt-arz-DF-175-182188-1035969_p56_su4">
وبصراحة عندكم حق لو المجلس العسكري ماسك عليكم ادلة لي ما ظهرهاش لحد دلوقتي مستني ايه
</su>
</post>
<post id="bolt-arz-DF-175-182188-1035969_p57">
<su id="bolt-arz-DF-175-182188-1035969_p57_su1">
الموضوع سيء جدا انت بتدافعي عن 6 ابريل ازاي
</su>
<su id="bolt-arz-DF-175-182188-1035969_p57_su2">
طب بالله عليكي هم لما كانو بيواجهو النظام القديم ليه كانو بيعتقلو ويخرجو؟؟؟
</su>
<su id="bolt-arz-DF-175-182188-1035969_p57_su3">
لو حد من الاسلاميين كان قال ربع كلمة من الكلام اللي كانو بيقولوه كان بيعتقل وما بيشوفش النور بعدها يا ترى ليه؟؟؟
</su>
</post>
<post id="bolt-arz-DF-175-182188-1035969_p63">
<su id="bolt-arz-DF-175-182188-1035969_p63_su1">
القضيه مش قضيه 6 ابريل المشكله ان دلوقتى الكل بيخون بعض لحد ما الواحد بقى مش عارف مين المخلص للوطن ومين الخائن
</su>
<su id="bolt-arz-DF-175-182188-1035969_p63_su2">
الواحد مل من كثرة الاعتصامات لان للاسف بيندس فيها البلطجية والموضوع بيكبر وبينتج عنه قتلى ومصابين وحرائق فى ممتلكات البلد
</su>
<su id="bolt-arz-DF-175-182188-1035969_p63_su3">
ربنا يحمى مصر
</su>
</post>
<post id="bolt-arz-DF-175-182188-1035969_p64">
<su id="bolt-arz-DF-175-182188-1035969_p64_su1">
هههههههههه غريبة لسى في ناس مؤيدة لحركة 6 ابليس..اللي معروف عن بعض مؤسسيها واعضائها انشقوا عنهم بعد ما عرفوا حقيقتهم
</su>
<su id="bolt-arz-DF-175-182188-1035969_p64_su2">
والمضحك ان بعض الناس بتردد ان 6 ابليس كانت ضد مبارك.....
</su>
<su id="bolt-arz-DF-175-182188-1035969_p64_su3">
يا ما خرجت مظاهرات ايام المخلوع وكان الناس بتعتبرها تنفيس لانه مش حيصل حاجه....
</su>
<su id="bolt-arz-DF-175-182188-1035969_p64_su4">
حركة 6 ابليس كانت مدعومة من نظام أمن الدولة وكانوا بيحركوهم زي العرائس لاهداف النظام السابق....
</su>
<su id="bolt-arz-DF-175-182188-1035969_p64_su5">
بيسافر بعض اعضاء 6 ابليس للخارج للتدريب تحت اعين امن الدولة السابق....
</su>
<su id="bolt-arz-DF-175-182188-1035969_p64_su6">
وكانوا بيجهزوهم مع عناصر امن الداخليه استعدادا لايام الحلم الضائع لتوريث المحروس جمال مبارك....يعني معارضة كرتونيه بس بشكل جديد...
</su>
<su id="bolt-arz-DF-175-182188-1035969_p64_su7">
واللي حصل بعد الثورة من سيناريو الفوضى كان اصلا متجهز وخطط موضوعة من زمان..والان بيتم تنفيذها لافشال الثورة اللي الشعب المصري قام بيها............
</su>
<su id="bolt-arz-DF-175-182188-1035969_p64_su8">
6 ابليس للعلم مكنوش فاكرين لما شاركوا ظاهريا مع الشعب المصري ان نظام مبارك هيسقط...لان مخططهم مع امن الدوله اللي كان معمول كان غير كده خالص.............................
</su>
<su id="bolt-arz-DF-175-182188-1035969_p64_su9">
ههههههههههههه بجد لسى ناس مؤيده ل 6 ابليس ههههههههههههه
</su>
<su id="bolt-arz-DF-175-182188-1035969_p64_su10">
لك الله يا مصر
</su>
</post>
<post id="bolt-arz-DF-175-182188-1035969_p66">
<su id="bolt-arz-DF-175-182188-1035969_p66_su1">
بصرف النظر هما بيتلقوا تمويل ولا لا وبصرف النظر ان فى حراميه كبار ولسه ما طهرناش لبلد بس ليييييييييييييييييييييييييييييه؟
</su>
<su id="bolt-arz-DF-175-182188-1035969_p66_su2">
لانكم مش بتدونا الفرصه زى ما يكون عندكم كبت للتخريب وما صدقتم ولو لقيتونا هدينا زى ما يكون تعبان ا رصكم
</su>
</post>
<post id="bolt-arz-DF-175-182188-1035969_p70">
<su id="bolt-arz-DF-175-182188-1035969_p70_su1">
ما حدش يقدر ينكر دورهم فى الدفع للتغير هما والبرادعى
</su>
<su id="bolt-arz-DF-175-182188-1035969_p70_su2">
وكونهم مش الاسلاميين يعنى مش اخوان ولا سلفين ده ما يجعلهمش كفرة ولا وحشين
</su>
<su id="bolt-arz-DF-175-182188-1035969_p70_su3">
وكون ان طلع فيهم ناس زى علياء المهدى ده مش معناه ان كلهم كده هما شباب اجتمعوا على فكرة واحدة وهى اسقاط نظام فاشى وظالم ومستبد وفاسد زى مبارك واسقاط حكم ديكتاتورى ودى اهداف نبيلة
</su>
<su id="bolt-arz-DF-175-182188-1035969_p70_su4">
وكون انهم مش بيطلعوا يكلموا كويس ومتحررين ده بسبب ان فعلا الجيل ده مختلف عن جيلنا
</su>
<su id="bolt-arz-DF-175-182188-1035969_p70_su5">
وبصوا لاولادكم وانتوا تعرفوا ان الزمن اتغير
</su>
<su id="bolt-arz-DF-175-182188-1035969_p70_su6">
بصوا لطريقة كلامهم واسلوبهم ولبسهم وشعرهم وانتوا تعرفوا ان الجيل ده مختلف عننا
</su>
<su id="bolt-arz-DF-175-182188-1035969_p70_su7">
بصوا للبنات فى اعدادى وثانوى وانتوا تعرفوا ان ده عادى انهم يكلموا اولاد يمكن للبعد عن الدين
</su>
<su id="bolt-arz-DF-175-182188-1035969_p70_su8">
وعلى فكرة معظم الناس بتمر بالمرحلة دى لحد ماربنا بيهدى الواحد ويبتدى يقرب من ربنا يعرف قد ايه انه كان بعيد  لكن مش معنى كده انه كان ضايع وفاسق
</su>
<su id="bolt-arz-DF-175-182188-1035969_p70_su9">
كلنا جوانا حاجة كويسة بلاش تشويه للناس
</su>
<su id="bolt-arz-DF-175-182188-1035969_p70_su10">
ونوراة على فكرة بنت كويسة بس مختلفة عننا يعنى بتتكلم زى الشباب اللى فى المناطق الشعبية وده مش معناه انها وحشة
</su>
<su id="bolt-arz-DF-175-182188-1035969_p70_su11">
واجهوا الحقيقة ان شعبنا معظمه مناطق شعبيه ومعظم الشباب بيربى شعره وبيكلم زى علاء عبد الفتاح انزلواا الجامعة وشوفوا
</su>
<su id="bolt-arz-DF-175-182188-1035969_p70_su12">
وبكرة الزمن هيزيدهم خبرة وهيكلموا احسن من كده
</su>
<su id="bolt-arz-DF-175-182188-1035969_p70_su13">
وبعدين ما حدش يقول انهم مش بيدفعوا التمن
</su>
<su id="bolt-arz-DF-175-182188-1035969_p70_su14">
شوفوا مات منهم كاااااااام واحد وانتوا تعرفوا وحشين ولا لا
</su>
<su id="bolt-arz-DF-175-182188-1035969_p70_su15">
وبصوا لبتوع مبارك مين مات فيهم بعيد عنكم عالم ماعندهاش دم اساسا
</su>
<su id="bolt-arz-DF-175-182188-1035969_p70_su16">
الناس اللى بتخاف على البلد بتموت من كثرة الهموم زى جلال عامر لكن هما ولا هممهم حاجة لانهم عارفين انها مسرحية
</su>
<su id="bolt-arz-DF-175-182188-1035969_p70_su17">
ولكن يا رب اقلب الدنيا على راسهم واجعل الناس تتحد تانى وتبقى ايد واحدة
</su>
<su id="bolt-arz-DF-175-182188-1035969_p70_su18">
يارب احفظ مصر واجعلها احسن بلد فى الدنيا
</su>
</post>
<post id="bolt-arz-DF-175-182188-1035969_p83">
<su id="bolt-arz-DF-175-182188-1035969_p83_su1">
ايوة هما مش خونة بس للاسف هما مش بيفهمو سياسة نهائى
</su>
<su id="bolt-arz-DF-175-182188-1035969_p83_su2">
وهما ديكتاتورين زى مبارك بالضبط ومغرورين ومعتبرين نفسهم انهم لوحدهم سبب التغير
</su>
<su id="bolt-arz-DF-175-182188-1035969_p83_su3">
ودايما بيقللو من الشعب واختياراته ومعتبرين نفسهم ان هما بس الصح وكل الناس غلط نفس نظام مبارك
</su>
<su id="bolt-arz-DF-175-182188-1035969_p83_su4">
غير كده متخبطين وما لهمشى خطة معينة لاصلاح مصر
</su>
<su id="bolt-arz-DF-175-182188-1035969_p83_su5">
يعنى فى الاول قالو الدستور قبل الرئيس ودلوقتى بيقول الرئيس اولا
</su>
<su id="bolt-arz-DF-175-182188-1035969_p83_su6">
وبعدين يرجعو يقول لا دستور فى حكم العسكر وهما عارفين ان ده مخالف للاعلان الدستور اللى استفتى الشعب عليه
</su>
<su id="bolt-arz-DF-175-182188-1035969_p83_su7">
وبعدين يقولو عايزين الدستور بعد الرئيس وده عكس كلامهم الاولانى وعكس ارادة الشعب ده غير اصلا انهم مش مقتنعين بمجلش الشعب علشان الاخوان عدوهم الاول زى مبارك بالضبط
</su>
<su id="bolt-arz-DF-175-182188-1035969_p83_su8">
وزى ما بيحاربو المجلس العسكرى دلوقتى بكرة حيحاربو مجلس الشعب علشانم يسقطوه
</su>
<su id="bolt-arz-DF-175-182188-1035969_p83_su9">
غير كده بيهيجو الشباب الغلبان اليأس الغير مسيس علشان ينزلو الميدان ولما تحصل مصيبة يطلعو يقولو ما لناش دعوة احنا ما كناش موجودين
</su>
<su id="bolt-arz-DF-175-182188-1035969_p83_su10">
واخر حاجة بقة قعدو يقولو عصيان مدنى عصيان مدنى وبعد شوية قالو لالالالالالالالا ده اضراب وشوية وقالو لالالالالالالالالالالا ده اضراب جزئى
</su>
<su id="bolt-arz-DF-175-182188-1035969_p83_su11">
من الاخر هما مش بيفهمو حاجة يبقى يسكتو ويريحو الشعب ويسيبو مجلس الشعب يشتغل
</su>
<su id="bolt-arz-DF-175-182188-1035969_p83_su12">
والمجلس حيمشى فى ميعاده اللى حدده وحيسلم البلد لرئيس منتخب
</su>
<su id="bolt-arz-DF-175-182188-1035969_p83_su13">
ونسيت اقولكم كمان من ضمن تناقضهم انهم لا يؤمنو بمبدا المؤامرة طالما قلنا امريكا واسرائيل لكن لو المؤامرة جاية من ناحية المجلس العسكرى والاخوان يبقى مبدا المؤامرة تمام
</su>
<su id="bolt-arz-DF-175-182188-1035969_p83_su14">
عايزين دايما يقنعو نفسهم ان المجلس العسكرى والاخوان اتفقو مع بعض
</su>
<su id="bolt-arz-DF-175-182188-1035969_p83_su15">
طيب انا بقة حقولك اقتناعى لو المجلس فعلا بيحمى حسنى مبارك ومش عايزه يتحاكم ده بالنسبة ليا قمة الاحترام لقيادات المجلس العسكرى لان ده بيثبت انهم مش طمعانين فى السلطة وانهم بيراعو العشرة وانهم مش خونة ابدا
</su>
<su id="bolt-arz-DF-175-182188-1035969_p83_su16">
لو كانو طمعانين فى السلطة وبيدورو على مصالحهم كانو اعدموه هو ومراته وعياله ومش بس كده اعدموه كل عصابته اللى فى طره
</su>
<su id="bolt-arz-DF-175-182188-1035969_p83_su17">
وبكده حيبقو خدو ثقة الشعب كله ولو نزل واحد منهم لانتخابات الرئاسة كان حيكسب
</su>
<su id="bolt-arz-DF-175-182188-1035969_p83_su18">
وكل ده بالاتفاء مع امريكا واسرائيل لحفظ مصالحهم فى مصر وبكده امريكا واسرائيل حتبقى جنبهم
</su>
<su id="bolt-arz-DF-175-182188-1035969_p83_su19">
ويبقى فعلا ضحكو عليكم وسرقو الثورة ولا ايه فكرى كده
</su>
<su id="bolt-arz-DF-175-182188-1035969_p83_su20">
مصر مش لعبة كل واحد يلعب بيها شوية
</su>
<su id="bolt-arz-DF-175-182188-1035969_p83_su21">
ارحموووووووووووووووووو الشعب بقة ارحموووووووووووووووووووووو مصررررررررررررررر
</su>
</post>
</multipost>
