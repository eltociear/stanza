<multipost id="bolt-arz-NG-169-181089-32851" language="Arabic">
<post id="bolt-arz-NG-169-181089-32851_p1">
<su id="bolt-arz-NG-169-181089-32851_p1_su1"> بهــــــــــــــدوء ..... {{ جــــــــــدار غزة }}</su>
<su id="bolt-arz-NG-169-181089-32851_p1_su2"> إعتدنا الصراخ والعويل والتهليل .. إعتدنا إطلاق التهم والسب والتجريح</su>
<su id="bolt-arz-NG-169-181089-32851_p1_su3"> ولم نعتد أبداً الحديث بهدوء وروية .. ولم نعتد أبداً أن ننظر إلى الأمور نظرة مبعدية ومتعمقه</su>
<su id="bolt-arz-NG-169-181089-32851_p1_su4"> نطلق لألسنتنا العنان .. فى الوقت الذى نقيد فيه العقول بأغلال محكمة ,</su>
<su id="bolt-arz-NG-169-181089-32851_p1_su5"> فى الأيام الماضية لم يكن هناك حديث فوق الساحة العربية إلا عن الجدار التى تقيمه مصر حالياً لقطع الطريق أمام الأخوة الفلسطينين فى قطاع غزة من المرور إلى الأراضى المصرية عبر الأنفاق التى يقومون بحفرها تحت الأرض والتى يستغلونها فى عمليات تهريب الأسلحة وغيرها إلى قوات حماس فى قطاع غزة .</su>
<su id="bolt-arz-NG-169-181089-32851_p1_su6"> وكعادة شعوبنا العربية التى اعتادت الصراخ فقد إرتفعت الأصوات تلعن مصر بلداً وشعباً وحكومةً , وإكالة الإتهامات لها بالعمالة والخيانة والعمل لصالح إسرائيل وتقديم الأرواح الفلسطينية لقمة سائغة لبنى صهيون بتشديد الحصار عليهم جراء بناء هذا الجدار ,</su>
<su id="bolt-arz-NG-169-181089-32851_p1_su7"> وقد وصل الحال بالبعض إلى تشبيه هذا الجدار بخط بارليف وبعضهم شبهه بالجدار التى تقيمه إسرائيل حول القدس , والأخرين شبهوه بالجدار الذى فصل بين المانيا الشرقية وألمانيا الغربية بعد إنتهاء الحرب العالمية الثانية وتقسيم ألمانيا , ووصفه البعض بجدار العار وجدار الخيانة والعمالة وغيرها من التشبيهات ,</su>
<su id="bolt-arz-NG-169-181089-32851_p1_su8"> ولم نتوقف قليلاً لمناقشة الموضوع من كل جوانبه , وتحليله تحليلاً منطقياً بعيداً عن الأهواء والعاطفة , وبعيداً عن الدسائس والوقيعة بين مصر والفلسطينين ,</su>
<su id="bolt-arz-NG-169-181089-32851_p1_su9"> وكان يجب علينا ّ أن نناقش القضية من زاويتين أساسيتين</su>
<su id="bolt-arz-NG-169-181089-32851_p1_su10"> الزاوية الأولى : - الجانب المصرى , وتبريره وتفسيره لبناء هذا الجدار ,</su>
<su id="bolt-arz-NG-169-181089-32851_p1_su11"> الزاوية الثانية : - الأطراف الأخرى التى هاجمت بكل الوسائل هذا الجدار ,</su>
<su id="bolt-arz-NG-169-181089-32851_p1_su12"> ولكى نصل إلى تحليل منطقى وعقلانى لتلك القضية علينا إذاً أن نناقشها بقليل من الهدوء والحيادية إن أمكن , حتى نستطيع ان نخرج من هذا النقاش بنتيجة منطقية وتفسيرات عقلانية بعيدة عن الشطط .</su>
<su id="bolt-arz-NG-169-181089-32851_p1_su13"> وقبل كل شئ يجب التأكيد على أن العلاقة بين الشعبين الفلسطينى والمصرى كشعوب , والتعاطف من جانب الشعب المصرى مع إخوانهم فى غزة أمر غير قابل للمزايدة , وغير قابل للقيل والقال والوقيعة بين أفراد الشعبين ,</su>
</post>
<post id="bolt-arz-NG-169-181089-32851_p5">
<su id="bolt-arz-NG-169-181089-32851_p5_su1"> معاك حق يا ابو مروان</su>
<su id="bolt-arz-NG-169-181089-32851_p5_su2"> انا اول ما عرفت ها الامر كان من مقاله لحمدى قنديل ومش عايزه اقولك على حرقه الدم اللى حسيت بيها</su>
<su id="bolt-arz-NG-169-181089-32851_p5_su3"> بس ما هديت وفكرت مش مصر اللى تقف بموقف مخذى تجاه الجانب الفلسطينى ابدا لاننا عمرنا ولا حنكون ابدا اندال</su>
<su id="bolt-arz-NG-169-181089-32851_p5_su4"> بس المشكله اننا مؤدبين وبنعرف امتى نتكلم ونوضح وامتى نسكت</su>
<su id="bolt-arz-NG-169-181089-32851_p5_su5"> فكان من الجانب المصرى انه التزم الصمت بالرغم من التصريحات الخاصه بوزاره الخارجه واللى لو فكرنا فيها كويس حنلاقى معناها كبير قوى وليه دلاله قويه</su>
<su id="bolt-arz-NG-169-181089-32851_p5_su6"> فاكرين زمان لما المعابر اتحطمت وهناك الاقتحام الغريب من نوعه على الاراضى المصريه كان اللى حصل مترتب له بدليل العملات اللى دخلت مصر كانت مزيفه من بعض القيادات هناك</su>
<su id="bolt-arz-NG-169-181089-32851_p5_su7"> يبقى مش عيب ان الامر يترتب ويتنظم ويكون فيه معابر تحترم الفلسطينى على ارضه والمصرى على تراب بلده</su>
<su id="bolt-arz-NG-169-181089-32851_p5_su8"> حد يفكر معايا يا ترى لو الحدود دى مش موجوده سينا حتكون ازاى؟؟</su>
<su id="bolt-arz-NG-169-181089-32851_p5_su9"> حد متخيل ان اللى فيها حيكونوا فلسطينيين وبس؟؟ ده مستحيل</su>
<su id="bolt-arz-NG-169-181089-32851_p5_su10"> الفلسطينى على راسنا من فوق ونشيله العمر كله</su>
<su id="bolt-arz-NG-169-181089-32851_p5_su11"> بس بكده الحق بيضيع والقضيه بتبدا وبتاخد نطاق اوسع على الاراضى المصريه</su>
<su id="bolt-arz-NG-169-181089-32851_p5_su12"> فشايفه انه قد يكون قرار صارم بعض الشئ بس ده للوهله الاولى لكن بيحمى الطرف المصرى من الغزو الاسرائيلى وبيحمى الجانب الفلسطينى بقضيته ضد الاحتلال</su>
<su id="bolt-arz-NG-169-181089-32851_p5_su13"> على فكره الحكومه عارفه كويس قوى ان كان فيه انفاق وكانت مباركاها يعنى كنا بنساعد ومش بنتكلم</su>
<su id="bolt-arz-NG-169-181089-32851_p5_su14"> زى بالظبط دلوقتى اكيد اللى حاصل ده مش حيمنعنا ابدا اننا نساعد الجانب الفلسطينى لكن حيمنع اى تطاول او تجاوز لامن بلدنا اللى من حقنا نحافظ عليه</su>
</post>
<post id="bolt-arz-NG-169-181089-32851_p8">
<su id="bolt-arz-NG-169-181089-32851_p8_su1"> انا كنت ناوية اكتب موضوع عن الجدار وانت سبقت</su>
<su id="bolt-arz-NG-169-181089-32851_p8_su2"> فى البداية ليا تعليق مش معنى ان حكومتنا مش مهتمه بمنظرها وبفكرة الاخرين عنها ان الموضوع وراه اسباب خفية ,فعند العدوان على غزة لم تأبه كثيرا بما يقال عنا او عن عمالتها</su>
<su id="bolt-arz-NG-169-181089-32851_p8_su3"> فربما يكون صمتها القبيح ليس الا غرور وكبر عن التفسير</su>
<su id="bolt-arz-NG-169-181089-32851_p8_su4"> ثانيا انا على عكس الجميع ارى ان الموقف يتجه نحو الانفراج </su>
<su id="bolt-arz-NG-169-181089-32851_p8_su5"> فلا يمكن ان يصمت العرب او حتى الغرب عن تجويع غزة مما قد يؤدى الى ضغط على اسرائيل بحل جذرى فلا يمكن ان تظل محاصره الى الابد ولا ان تعتمد على الانفاق والتهريب الى الابد مع مخاطر الانفاق ومخاطر اكتشافها من قبل مصر واغراقها</su>
<su id="bolt-arz-NG-169-181089-32851_p8_su6"> لى عودة للاجابة عن الاسئله</su>
</post>
</multipost>
