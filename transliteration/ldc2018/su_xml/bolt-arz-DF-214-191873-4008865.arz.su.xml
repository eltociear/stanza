<?xml version="1.0" encoding="UTF-8"?>
<multipost id="bolt-arz-DF-214-191873-4008865" language="Arabic">
<post id="bolt-arz-DF-214-191873-4008865_p1">
<su id="bolt-arz-DF-214-191873-4008865_p1_su1">
تجمع الالاف المتظاهرين يوم الجمعة واطلقوا عليها جمعة " التطهير " او " الثورة اولا " او " جمعة القصاص " ومهما اختلفت المسميات فكان الهدف واحد ، يوم الجمعة كانت ثورة على المجلس العسكرى " مجلس القلل "
</su>
<su id="bolt-arz-DF-214-191873-4008865_p1_su2">
التظاهر كان ضد المرحلة الانتقالية الذى يتوالها المجلس العكسرى.. كان نفسى اسمع الميدان كلة بيهتف ويقول " الشعب يطالب باسقاط المشير " وكان من الرائع تجمع جميع اطياف الشعب وخاصة الاحزاب ، على الرغم من المشادات الى حصلت بين شباب الثورة وجماعة الاخوان فى بداية الامر الا ان هتاف جماعة الاخوان
</su>
<su id="bolt-arz-DF-214-191873-4008865_p1_su3">
" كلنا مع بعض ايد وحدة " هدىء من النفوس.. فالجميع كان هناك لهدف واحد
</su>
<su id="bolt-arz-DF-214-191873-4008865_p1_su4">
اولا... محكاكمة الضباط المتسبيين فى قتل الشهداء محاكمة عادلة ، خصوصا بعد براتهم من المحكمة ولكن لن تفلح محاولات " عصام شرف " بتهدئة المتظاهرين فاصدر قرار بفصل هؤلاء الضباط ولكن الامر لم ينفذ بعد من جهة وزارة الداخلية لاعتراضها على فصلهم بعد برائتهم !!!!
</su>
<su id="bolt-arz-DF-214-191873-4008865_p1_su5">
ثانيا... محاكمة مبارك والعادلى محاكمة علانية ، طبعا دا من ابسط حقوق الشعب المصرى وخصوصا اهالى الشهداء الى جواهم نار لحد الان لن تهدأ بعد
</su>
<su id="bolt-arz-DF-214-191873-4008865_p1_su6">
ثالثا.. تطهير الحكومة من بعض الوزراء " من فلول النظام السابق " وبصراحة انا مش عارفة المجلس العسكرى متمسك بيهم لية !!! الا اذا كانوا بقا على هوااااة
</su>
<su id="bolt-arz-DF-214-191873-4008865_p1_su7">
واخيرا.. قرر المتظاهرين الاعتصام فى الميدان ليوم السبت الى ان تلبى مطالبهم ولكن دون جدوى ولم يصدر بيان عصام شرف الا بالامس فقط " ولن يعلم احد سبب التاخير " ، ولكن خطاب عصام شرف جاء محبطا للغاية فقرر المتظاهرين بالنداء الى مليونية جديدة يوم الثلاثاء القادم
</su>
<su id="bolt-arz-DF-214-191873-4008865_p1_su8">
ملحوظة.. الى السادة المحترمين الى ضد محاكمة مبارك والى بيقولوا ان الثورة بتخرب مصر مع احترامى دول مش فاهمين حاجة
</su>
<su id="bolt-arz-DF-214-191873-4008865_p1_su9">
ماهو اصل اللى ايده فى المية مش زى اللى ايده فى النار يعنى مش هيحس بنار اهالى الشهداء الى اهالى الشهداء فقط والى لية شهيد ضاع شبابة تحت اقدام الفاسدين وان شاء الله دمهم مش هيروح هدر حتى لو المصريين كلهم بقوا شهداء.. والشعب المصرى العظيم شعب الكرامة لا يستحق الا العيش بكرامة وشرف
</su>
<su id="bolt-arz-DF-214-191873-4008865_p1_su10">
هل تؤيد مليونية يوم الثلاثاء القادم ام لا ؟؟
</su>
<su id="bolt-arz-DF-214-191873-4008865_p1_su11">
1/أؤيد
</su>
<su id="bolt-arz-DF-214-191873-4008865_p1_su12">
2/ لا أؤيد
</su>
</post>
<post id="bolt-arz-DF-214-191873-4008865_p2">
<su id="bolt-arz-DF-214-191873-4008865_p2_su1">
من الاخر يا سمسم احنا اتنصب علينا وتلهينا فى الجاسوس العبيط والدستور اولا والانتخابات اولا
</su>
<su id="bolt-arz-DF-214-191873-4008865_p2_su2">
وكل واحد منا هايص فى هيصته ونسينا ان احنا كل شويه نفقد هدف من اهداف الثوره
</su>
<su id="bolt-arz-DF-214-191873-4008865_p2_su3">
وفجاءه كله بقى براءه واحنا الى هنكون مذنبيين
</su>
<su id="bolt-arz-DF-214-191873-4008865_p2_su4">
احنا لا حكمنا المجرمين والقتله محاكمه ثوريه ولا قضائيه ولا سياسيه ولا جنائيه
</su>
<su id="bolt-arz-DF-214-191873-4008865_p2_su5">
بنحاسبهم على ملليم وياريتنا فالحييين فى المحاسبه
</su>
<su id="bolt-arz-DF-214-191873-4008865_p2_su6">
انا مش عجبنى وزارة شرف ولا طريقه قيادة طنطاوى
</su>
<su id="bolt-arz-DF-214-191873-4008865_p2_su7">
والسودان وتقسمت وبقيت جنوب اسرائيل العربى وتحدف فى جامعه الدول العربيه
</su>
<su id="bolt-arz-DF-214-191873-4008865_p2_su8">
لا فخارجيه نافعيين ولا فى داخليه مظبطين
</su>
<su id="bolt-arz-DF-214-191873-4008865_p2_su9">
ولا حق الشهدا جبناه
</su>
<su id="bolt-arz-DF-214-191873-4008865_p2_su10">
ولا فلوسنا رجعت
</su>
<su id="bolt-arz-DF-214-191873-4008865_p2_su11">
ومصاب بيتعالج فى الشارع وعيان بيتعالج فى شرم
</su>
<su id="bolt-arz-DF-214-191873-4008865_p2_su12">
وده يدال ان العداله الاجتماعيه الى سعانا ليها لم تتحقق
</su>
<su id="bolt-arz-DF-214-191873-4008865_p2_su13">
ممكن تقولى احنا حققنا ايه
</su>
<su id="bolt-arz-DF-214-191873-4008865_p2_su14">
ولا اى حاجه ممكن فرحتنا بالثورة وبث
</su>
<su id="bolt-arz-DF-214-191873-4008865_p2_su15">
شكرا يا سمسم
</su>
</post>
<post id="bolt-arz-DF-214-191873-4008865_p5">
<su id="bolt-arz-DF-214-191873-4008865_p5_su1">
اسماء الكلام جميل
</su>
<su id="bolt-arz-DF-214-191873-4008865_p5_su2">
في عده محاور يجب ان تاخذيها بعين الاعتبار
</su>
<su id="bolt-arz-DF-214-191873-4008865_p5_su3">
الاعتبار الاول الحزب الوطني وانتصاره ممكن يملكون المال والسلطه ولو كانو داخل السجون ليهم اعاونهم بالخارج ومش عاوزين استقرار تام لمصالحهم الشخصيه
</su>
<su id="bolt-arz-DF-214-191873-4008865_p5_su4">
المحور التاني انقسام الاحزاب والكل حزب عاوز النصيب الاكبر ليه وعدو الامس صديق اليوم
</su>
<su id="bolt-arz-DF-214-191873-4008865_p5_su5">
السياسه لا تعترف بمبارك او غير مبارك كلهم سواء
</su>
<su id="bolt-arz-DF-214-191873-4008865_p5_su6">
ولنرجع للماضي الذي بليس ببعيد ولننظر ماذا عمل السادات وماذا عمل جمال عبدالناصر
</su>
<su id="bolt-arz-DF-214-191873-4008865_p5_su7">
شهداء الطائره المتجهه من امريكا لمصر وانفجارها في الجو بفعل فاعل ماذا فعل الشعب وليس الحكومه كحكومه لماذا لا يذكرو في اي مكان زي مكان ميدان التحرير
</su>
<su id="bolt-arz-DF-214-191873-4008865_p5_su8">
الموضوع اسماء شايك اكثر من الكلام والكلام سهل ولاكن التطبيق صعب وليس بصعب لناس معينه ولاكن اقليه جدا
</su>
<su id="bolt-arz-DF-214-191873-4008865_p5_su9">
اللهم بارك بثوره بمصر وبشعب مصر
</su>
<su id="bolt-arz-DF-214-191873-4008865_p5_su10">
وان شاء الله الايام القادمه تكون ايام رخاء لمصر
</su>
<su id="bolt-arz-DF-214-191873-4008865_p5_su11">
تحياتي
</su>
</post>
<post id="bolt-arz-DF-214-191873-4008865_p7">
<su id="bolt-arz-DF-214-191873-4008865_p7_su1">
امممممم
</su>
<su id="bolt-arz-DF-214-191873-4008865_p7_su2">
بخصوص رأيى عن مليونيه الثلاثاء تؤتؤ مش معاها
</su>
<su id="bolt-arz-DF-214-191873-4008865_p7_su3">
مهو نقدر برده مصالح الناس اللى واقفه دى
</su>
<su id="bolt-arz-DF-214-191873-4008865_p7_su4">
محنا قولنا كل يوم جمعه وخلاص
</su>
<su id="bolt-arz-DF-214-191873-4008865_p7_su5">
ندخل ايام فيها شغل ليه بقى؟
</su>
<su id="bolt-arz-DF-214-191873-4008865_p7_su6">
عامه الناس زهقانه وقرفانه من اللى ف التحرير
</su>
<su id="bolt-arz-DF-214-191873-4008865_p7_su7">
بلاش نقلب الناس علينا
</su>
<su id="bolt-arz-DF-214-191873-4008865_p7_su8">
معاكى طبعا ف اللى قلتيه
</su>
<su id="bolt-arz-DF-214-191873-4008865_p7_su9">
واحنا فعلا اتضحك علينا
</su>
<su id="bolt-arz-DF-214-191873-4008865_p7_su10">
بس مش اول منفوق نعطل مصالح الناس كده
</su>
<su id="bolt-arz-DF-214-191873-4008865_p7_su11">
باختصار يعنى خلينا يوم الجمعه وبس
</su>
<su id="bolt-arz-DF-214-191873-4008865_p7_su12">
تسلم ايدك اسماء
</su>
</post>
</multipost>
