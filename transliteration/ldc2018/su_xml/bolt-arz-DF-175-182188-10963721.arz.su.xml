<?xml version="1.0" encoding="UTF-8"?>
<multipost id="bolt-arz-DF-175-182188-10963721" language="Arabic">
<post id="bolt-arz-DF-175-182188-10963721_p1">
<su id="bolt-arz-DF-175-182188-10963721_p1_su1">
هنتخب رئيس من الفلول.............. فلول فلول وفيها ايه
</su>
<su id="bolt-arz-DF-175-182188-10963721_p1_su2">
اي واحد من الفلول مش خبرة وقيمة وسيمة
</su>
<su id="bolt-arz-DF-175-182188-10963721_p1_su3">
ما انتخبوش ليه
</su>
<su id="bolt-arz-DF-175-182188-10963721_p1_su4">
ايوة من 30 سنة معرفش يعمل حاجة صحيح
</su>
<su id="bolt-arz-DF-175-182188-10963721_p1_su5">
بس يمكن نيته تبقى كويسة المرة ده ويعرف يعمل حاجة في اللي فاضل من عمره
</su>
<su id="bolt-arz-DF-175-182188-10963721_p1_su6">
ايوة الدم ساح للركب في الميدان علشان نغير النظام وما نشوفش وش واحد فيهم تاني
</su>
<su id="bolt-arz-DF-175-182188-10963721_p1_su7">
ايوة هما ما يعرفوش ليه احنا عايزين تغيير ومش حاسين بينا ولا يعرفوا ليه حتى عملنا ثورة
</su>
<su id="bolt-arz-DF-175-182188-10963721_p1_su8">
ايوة هما كبروا واتضخموا في النظام السابق
</su>
<su id="bolt-arz-DF-175-182188-10963721_p1_su9">
ايوة هما اصدقاء مقربين وكمان منهم اللي ابو نسب لمبارك وعياله
</su>
<su id="bolt-arz-DF-175-182188-10963721_p1_su10">
ايوة نهبونا كتير مع اللي نهب
</su>
<su id="bolt-arz-DF-175-182188-10963721_p1_su11">
ايوة صحيح مش هنشوف لا محاكمات ولا عقوبات ودم الشهداء هيروح بلاش
</su>
<su id="bolt-arz-DF-175-182188-10963721_p1_su12">
ايوة هننسى معاهم طلبات الثورة واحلام الثورة وقوة الثورة وتغييرات الثورة واعياد الثورة وشباب الثورة
</su>
<su id="bolt-arz-DF-175-182188-10963721_p1_su13">
ايوة اتحملنا كتير علشان التغيير والتحرير ومعاهم مش هنشوفه ابدا
</su>
<su id="bolt-arz-DF-175-182188-10963721_p1_su14">
بس يمكن يفهموا المرة ده ويعملوا تغيير
</su>
<su id="bolt-arz-DF-175-182188-10963721_p1_su15">
اوعوا تنسوا انجازاتهم طول السنين اللي فاتت....اوعوا تنكروا الجميل
</su>
<su id="bolt-arz-DF-175-182188-10963721_p1_su16">
اوعوا تنسوا ان ماما امريكا واسرائيل هتكون مرتاح جدا لأي فل من الفلول
</su>
<su id="bolt-arz-DF-175-182188-10963721_p1_su17">
وهنرجع لعهد الاستقرار ونرتاح بقى من التهديد بأنها هتقطع المعونة او هتبعت الاسطول
</su>
<su id="bolt-arz-DF-175-182188-10963721_p1_su18">
واسرائيل هتعيش في امان واطمئنان
</su>
<su id="bolt-arz-DF-175-182188-10963721_p1_su19">
والحزب الوطني اخيرا هيلاقي مكان
</su>
<su id="bolt-arz-DF-175-182188-10963721_p1_su20">
وصفوت الشريف هيرجع زي زمان
</su>
<su id="bolt-arz-DF-175-182188-10963721_p1_su21">
وجمال مبارك الانتخابات اللي الجاية يترشح بجدارة
</su>
<su id="bolt-arz-DF-175-182188-10963721_p1_su22">
وآآآآآآآآآآآآآآآآآآخر حلاوة وعلاء وسوزان
</su>
<su id="bolt-arz-DF-175-182188-10963721_p1_su23">
هنتخب فلول وفي داهية التحرير والتغيير ودم الشهداء وحقوق الناس والعدالة الاجتماعية والحريات العامة
</su>
<su id="bolt-arz-DF-175-182188-10963721_p1_su24">
وسامحوا بقى في النهب من البترول والدهب واموال المعاشات وانتشار الامراض والبلطجة
</su>
<su id="bolt-arz-DF-175-182188-10963721_p1_su25">
واهلا بأمن الدولة ورجالته وسجونه
</su>
<su id="bolt-arz-DF-175-182188-10963721_p1_su26">
هنتخب فلوووووووووووووووووووووووووووووووووووووووول
</su>
<su id="bolt-arz-DF-175-182188-10963721_p1_su27">
علشان انجازات مبارك كانت من تحت ايديهم ومن بنات افكارهم ونتيجة تفكيرهم واجتهادهم
</su>
<su id="bolt-arz-DF-175-182188-10963721_p1_su28">
علشان عذاب الشعب المصري طول السنين اللي فاتت كان تحت عينهم وسمعهم
</su>
<su id="bolt-arz-DF-175-182188-10963721_p1_su29">
علشان كدا هنتخب فلول
</su>
</post>
<post id="bolt-arz-DF-175-182188-10963721_p18">
<su id="bolt-arz-DF-175-182188-10963721_p18_su1">
جزاك الله كل الخير
</su>
<su id="bolt-arz-DF-175-182188-10963721_p18_su2">
كلامك ف الصميييييييييييييييييييم
</su>
<su id="bolt-arz-DF-175-182188-10963721_p18_su3">
والله انا متهيألي لو فاز واحد من الفلول
</su>
<su id="bolt-arz-DF-175-182188-10963721_p18_su4">
هاتبقى فضيحتنا بجلاجل في العالم كله
</su>
<su id="bolt-arz-DF-175-182188-10963721_p18_su5">
بعد الثورة اللي وقفت العالم على رجل واحدة وقلبت دول تانية
</su>
<su id="bolt-arz-DF-175-182188-10963721_p18_su6">
نجيب رئيس وزارة لمبارك ولا وزير خارجيته
</su>
<su id="bolt-arz-DF-175-182188-10963721_p18_su7">
دا ممكن يتقال المصريين دول هطل وكل همهم يعاندوا في بعض
</su>
<su id="bolt-arz-DF-175-182188-10963721_p18_su8">
واللي اكيد بقى اننا هانشوف عيشة اسود وامر من اللي فات 100 مرة على الاقل
</su>
</post>
<post id="bolt-arz-DF-175-182188-10963721_p20">
<su id="bolt-arz-DF-175-182188-10963721_p20_su1">
ياحبيبتى ثورة ايه وبتاع ايه
</su>
<su id="bolt-arz-DF-175-182188-10963721_p20_su2">
مفيش رجاله فى مصر تقدر تحكمنا غير النظام السابق ورجاله اصل مصر دى عزبة ابوهم الى بيورثوها واحد ورا التانى
</su>
<su id="bolt-arz-DF-175-182188-10963721_p20_su3">
وبعدين مستغربه ليه من الى هينتخب فلول
</su>
<su id="bolt-arz-DF-175-182188-10963721_p20_su4">
اذا كان الثوار نفسهم سلمو الثوره للنظام الى قامت عليه الثوره
</su>
<su id="bolt-arz-DF-175-182188-10963721_p20_su5">
عمرى ماسمعت عن ثوره تقوم ضد نظام وتنجح وبعدين يسلمو الثوره لرجاله النظام الى كانو بيكتبو اسمه باجسادهم
</su>
<su id="bolt-arz-DF-175-182188-10963721_p20_su6">
بعد دا لسا انت مسلمه بان فى حاجه اسمها ثوره حصلت فى مصر
</su>
<su id="bolt-arz-DF-175-182188-10963721_p20_su7">
قولى انتفاضه
</su>
<su id="bolt-arz-DF-175-182188-10963721_p20_su8">
هوجه
</su>
<su id="bolt-arz-DF-175-182188-10963721_p20_su9">
لكن متقوليش ثوره
</su>
<su id="bolt-arz-DF-175-182188-10963721_p20_su10">
عمرك شفتى ثوره بيترشح لرئاسه الجمهوريه وزير خارجية النظام ورئيس وزراء النظام
</su>
<su id="bolt-arz-DF-175-182188-10963721_p20_su11">
لو دى ثوره كان زمان دول فى السجن مهو مش معقول الى خرب مصر حسنى لوحده
</su>
</post>
<post id="bolt-arz-DF-175-182188-10963721_p21">
<su id="bolt-arz-DF-175-182188-10963721_p21_su1">
مفيش حد حاينتخب الفلول ألا فوق 60 او زوجات وامهات ضباط الجيش والشرطة صدقينى مش حايكسبوا حتى خلينا نحسبها
</su>
<su id="bolt-arz-DF-175-182188-10963721_p21_su2">
60% من الشعب المصرى تحت 40 سنة يعنى معظمهم شباب
</su>
<su id="bolt-arz-DF-175-182188-10963721_p21_su3">
الاخوان والسلفيين اكيد حايدعموا مرشح اسلامى
</su>
<su id="bolt-arz-DF-175-182188-10963721_p21_su4">
اخواتنا المسيحيين مش حايدعموا مرشح عسكرى عشان احداث ماسبيرو
</su>
<su id="bolt-arz-DF-175-182188-10963721_p21_su5">
الناس العادية ومؤيدى البرادعى وجميع الاحزاب الليبرالية معظمهم حاينتخبوا ابو اسماعيل او العوا او ابو الفتوح او حمدين صباحى
</su>
<su id="bolt-arz-DF-175-182188-10963721_p21_su6">
مفيش اساسا فرصة للفلول
</su>
</post>
</multipost>
