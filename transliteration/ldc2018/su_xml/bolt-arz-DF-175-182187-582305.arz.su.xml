<?xml version="1.0" encoding="UTF-8"?>
<multipost id="bolt-arz-DF-175-182187-582305" language="Arabic">
<post id="bolt-arz-DF-175-182187-582305_p1">
<su id="bolt-arz-DF-175-182187-582305_p1_su1">
السلام عليكم
</su>
<su id="bolt-arz-DF-175-182187-582305_p1_su2">
فعلا شعب مصر كله هو السبب
</su>
<su id="bolt-arz-DF-175-182187-582305_p1_su3">
ولازم نتحاكم كلنا
</su>
<su id="bolt-arz-DF-175-182187-582305_p1_su4">
احنا السبب فى كل اللى حصل
</su>
<su id="bolt-arz-DF-175-182187-582305_p1_su5">
وعندى الدليل
</su>
<su id="bolt-arz-DF-175-182187-582305_p1_su6">
الشرطة بما فيها من ضباط وعساكر وامناء شرطة اللى سابو البلد السنة اللى فاتت ولسه مستمرين فى الخيانة مش دول من شعب مصر؟؟؟؟؟؟؟؟؟
</su>
<su id="bolt-arz-DF-175-182187-582305_p1_su7">
الجيش المصرى بالضباط والمجندين واللى ناس اتهمتهم بالتواطؤ وبالسبب فى احداث مجلس الشعب مش دول برضه من الشعب المصرى؟؟؟؟؟؟؟؟
</su>
<su id="bolt-arz-DF-175-182187-582305_p1_su8">
البلطجية اللى مولعين فى البلد حرق وسرقة مش دول من شعب مصر؟؟؟؟؟؟؟
</su>
<su id="bolt-arz-DF-175-182187-582305_p1_su9">
مبارك واعوانه و3 مليون من اعضاء الحزب الوطنى الفلول اللى نفسهم ينتقموا مش دول شعب مصر؟؟؟؟؟
</su>
<su id="bolt-arz-DF-175-182187-582305_p1_su10">
اللى انتهزوا فرصة الثورة وبنوا على الاراضى الزراعية ولا كان فى ناس بتموت مش دول شعب مصر؟؟؟؟؟؟؟
</su>
<su id="bolt-arz-DF-175-182187-582305_p1_su11">
المتسببين فى حوادث الاغتصاب والخطف كل يوم مش دول شعب مصر؟؟؟؟
</su>
<su id="bolt-arz-DF-175-182187-582305_p1_su12">
اللى بيقطعوا الطرق كل يوم لسبب ومن غير سبب مش دول برضه شعب مصر؟؟؟؟؟؟؟؟؟
</su>
<su id="bolt-arz-DF-175-182187-582305_p1_su13">
احنا ليه مش بنواجه نفسنا بالحقيقة
</su>
<su id="bolt-arz-DF-175-182187-582305_p1_su14">
ليه كل حاجة نرميها على غيرنا
</su>
<su id="bolt-arz-DF-175-182187-582305_p1_su15">
لو كنا ايجابين وربينا عيالنا صح واهالينا ربونا صح مكنش دة هثيحصل
</su>
<su id="bolt-arz-DF-175-182187-582305_p1_su16">
الشعب فلت عياره
</su>
<su id="bolt-arz-DF-175-182187-582305_p1_su17">
اللى عايز يعمل حاجة بيعملها طالما مش هيتحاسب خلاص يقتل يسرق يحرق مفيش حاجة تمنع
</su>
<su id="bolt-arz-DF-175-182187-582305_p1_su18">
كل ام واب مربوش عيالهم وسابوهم للبانجو وقلة الادب مسؤلين
</su>
<su id="bolt-arz-DF-175-182187-582305_p1_su19">
كل مدرس كان كل همه الدروس ومش مهم التلاميذ مسؤل
</su>
<su id="bolt-arz-DF-175-182187-582305_p1_su20">
كل واحد فينا شاف غلط وسكت مسؤل
</su>
<su id="bolt-arz-DF-175-182187-582305_p1_su21">
ياريت نعيد تربية نفسنا وولادنا يمكن كملان عشرين سنة الحال يتغير
</su>
<su id="bolt-arz-DF-175-182187-582305_p1_su22">
وانا لله وانا اليه راجعووون
</su>
</post>
<post id="bolt-arz-DF-175-182187-582305_p3">
<su id="bolt-arz-DF-175-182187-582305_p3_su1">
عندك حق
</su>
<su id="bolt-arz-DF-175-182187-582305_p3_su2">
احنا شعب همجى
</su>
</post>
<post id="bolt-arz-DF-175-182187-582305_p4">
<su id="bolt-arz-DF-175-182187-582305_p4_su1">
وانا معاكى بجد الناس عيارها فلت
</su>
<su id="bolt-arz-DF-175-182187-582305_p4_su2">
مافيش احترام
</su>
<su id="bolt-arz-DF-175-182187-582305_p4_su3">
كله الفاظ مستفزه وقلة ادب وكلام فاضي على الفيس وكل الكلام الخارج دول مش ناتج تربيه من اهالى ولا ايه اللى بيحصل ماهو ربنا مش هيغير اللى فينا الا لما نغير انفسنا الاول
</su>
</post>
<post id="bolt-arz-DF-175-182187-582305_p6">
<su id="bolt-arz-DF-175-182187-582305_p6_su1">
عندك حق والله قلنا كده المصريين هما الى بايديهم بياذوا بعض
</su>
<su id="bolt-arz-DF-175-182187-582305_p6_su2">
مش عذر انهم بلطجيه وقابضين والكلام ده
</su>
<su id="bolt-arz-DF-175-182187-582305_p6_su3">
احنا بضعفنا وجهلنا
</su>
<su id="bolt-arz-DF-175-182187-582305_p6_su4">
السبب الجهل
</su>
<su id="bolt-arz-DF-175-182187-582305_p6_su5">
مش جهل القرايه والكتاب جهل الفكر والفهم والانسياق وراء اى حد يدعو للتخريب والحرق والقتل
</su>
<su id="bolt-arz-DF-175-182187-582305_p6_su6">
لكى الله يامصر شعبك حيضيعك
</su>
</post>
<post id="bolt-arz-DF-175-182187-582305_p23">
<su id="bolt-arz-DF-175-182187-582305_p23_su1">
من سنين كتير يمكن 9 او 10 مابقيتش اعد
</su>
<su id="bolt-arz-DF-175-182187-582305_p23_su2">
ابويا الله يرحمه كان دايما يرددلي حديث قدسي
</su>
<su id="bolt-arz-DF-175-182187-582305_p23_su3">
كل مايلاقيني مش عاجبني حاجه ولاخارجه في مظاهره لفلسطين
</su>
<su id="bolt-arz-DF-175-182187-582305_p23_su4">
كان يبصلي ويضحك
</su>
<su id="bolt-arz-DF-175-182187-582305_p23_su5">
وعلي الرغم من دراستي في الازهر الا اني حتي مافكرتش ابحث عن مدي صحه الحديث
</su>
<su id="bolt-arz-DF-175-182187-582305_p23_su6">
الاانه عمال يتكرر في وداني
</su>
<su id="bolt-arz-DF-175-182187-582305_p23_su7">
كنت اقله امال عمرو خالد والناس اللي بتصلي وتملي الجوامع دول ايه ؟؟؟؟؟؟؟؟؟
</su>
<su id="bolt-arz-DF-175-182187-582305_p23_su8">
يابنتي طاعه ربنا مش بس صلاه وصوم
</su>
<su id="bolt-arz-DF-175-182187-582305_p23_su9">
حتي الصلاه والصوم الناس فرغتهم من مضمونهم
</su>
<su id="bolt-arz-DF-175-182187-582305_p23_su10">
بقوا بلا خشوغ بلاحياء من الله
</su>
<su id="bolt-arz-DF-175-182187-582305_p23_su11">
الناس بتطلع من الصلاه ولا كانها صلت
</su>
<su id="bolt-arz-DF-175-182187-582305_p23_su12">
يابنتي طاعه ربنا اننا نكون مطبقين الدين في كل حياتنا
</su>
<su id="bolt-arz-DF-175-182187-582305_p23_su13">
ونبطل نكفر بعض لكننا هانفضل كده لغايه مالمهدي يظهر
</su>
<su id="bolt-arz-DF-175-182187-582305_p23_su14">
يابنتي ربنا قالنا خدوا بالاسباب اشتغلوا وادعوا
</su>
<su id="bolt-arz-DF-175-182187-582305_p23_su15">
يبقي من جواكم اليقين وادعوا
</su>
<su id="bolt-arz-DF-175-182187-582305_p23_su16">
علشان كده كانت ازدهار المسلمين لانهم كانوا علي يقيييييييييييييييييين شديد انهم علي حق واخذوا بالاسباب الدنيويه
</su>
<su id="bolt-arz-DF-175-182187-582305_p23_su17">
ودعوا ربنا
</su>
<su id="bolt-arz-DF-175-182187-582305_p23_su18">
علشان كده ربنا قالهم ان الواحد يغلب 10
</su>
<su id="bolt-arz-DF-175-182187-582305_p23_su19">
وبعدها قالهم ان فيكم ضعفا
</su>
<su id="bolt-arz-DF-175-182187-582305_p23_su20">
الواحد يغلب 2
</su>
<su id="bolt-arz-DF-175-182187-582305_p23_su21">
احنا يابنتي بنقرا القران
</su>
<su id="bolt-arz-DF-175-182187-582305_p23_su22">
احنا لازم نتدبره مش نقراه
</su>
<su id="bolt-arz-DF-175-182187-582305_p23_su23">
شوفي النهارده حالكم عامل ازاي
</su>
<su id="bolt-arz-DF-175-182187-582305_p23_su24">
الله يرحمك يا ابي
</su>
<su id="bolt-arz-DF-175-182187-582305_p23_su25">
مت في اطهر مكان كما تمنيت
</su>
<su id="bolt-arz-DF-175-182187-582305_p23_su26">
اللهم احسن ختامنا
</su>
<su id="bolt-arz-DF-175-182187-582305_p23_su27">
لهنا انتهي كلام ابي رحمه الله عليه
</su>
<su id="bolt-arz-DF-175-182187-582305_p23_su28">
ارجوكم اقراوا احوال الامم السابقه واتعظوا
</su>
<su id="bolt-arz-DF-175-182187-582305_p23_su29">
خذوا علي يد الظالم لكن دون نشر الفوضي
</su>
</post>
</multipost>
