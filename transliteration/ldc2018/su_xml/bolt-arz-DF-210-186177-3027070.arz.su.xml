<multipost id="bolt-arz-DF-210-186177-3027070" language="Arabic">
<post id="bolt-arz-DF-210-186177-3027070_p1">
<su id="bolt-arz-DF-210-186177-3027070_p1_su1">
 بسم الله الرحمن الرحيم
</su>
<su id="bolt-arz-DF-210-186177-3027070_p1_su2">
 طول عمرنا نسمع عن التهور.. 
</su>
<su id="bolt-arz-DF-210-186177-3027070_p1_su3">
 و يقولك ابويك.. لا ييبنى خليك جمب الحيط متتهورش ده ممكن.. (( و يديك عريضة تحتوى على جميع الامراض و ممكن امراض محصلتش اصلاً ))
</su>
<su id="bolt-arz-DF-210-186177-3027070_p1_su4">
 متتهورش ده ممكن... (( تقولك تموت.. و يضربوك او او او ))
</su>
<su id="bolt-arz-DF-210-186177-3027070_p1_su5">
 حاسس انك مظلوم و لا حد عليك بيلوم.. ماسك سلاح من حديد وصلت للجنون..
</su>
<su id="bolt-arz-DF-210-186177-3027070_p1_su6">
 و للاسف مش بنفكر فى الجانب السلبى للخطر.. 
</su>
<su id="bolt-arz-DF-210-186177-3027070_p1_su7">
 و ننسى ان مفيش حاجة فى الدنيا مفيهاش او مالهاش ايجابيات
</su>
<su id="bolt-arz-DF-210-186177-3027070_p1_su8">
 ليه دايماً.. بنفكر فى ممكن بتاعت الابوين.. و ننسى ممكن التانية.. مهو ممكن متموتش و تحقق اللى انت عاوزه.. !
</su>
<su id="bolt-arz-DF-210-186177-3027070_p1_su9">
 اتحرك بقى يا انسان.. معتش للخطر مكان بينا.. حققنا اللى مش بيتحقق.. 
</su>
<su id="bolt-arz-DF-210-186177-3027070_p1_su10">
 هتقولى احنا مش فى زمن المعجزات
</su>
<su id="bolt-arz-DF-210-186177-3027070_p1_su11">
 هقولك ده بالنسبة لناس.. و فيه ناس تانية بتعمل المعجزات..
</su>
<su id="bolt-arz-DF-210-186177-3027070_p1_su12">
 سيبك من المخدرات.. سيبك من القهوة اللى قاعد عليها..
</su>
<su id="bolt-arz-DF-210-186177-3027070_p1_su13">
 هتدمر نفسك بأيدك.. و لا حاجة هتفيدك.. هتوصل للنهاية و هتبقى ايه !
</su>
<su id="bolt-arz-DF-210-186177-3027070_p1_su14">
 ده الشيطان زميلك و اللى عامل صديقك هيضحك عليك !
</su>
<su id="bolt-arz-DF-210-186177-3027070_p1_su15">
 متعدمتش على مسؤل.. او اى حد يساعدك.. 
</su>
<su id="bolt-arz-DF-210-186177-3027070_p1_su16">
 هنسال اى حد عن حال البلد.. هيقولك " متقلقش يبنى الوضع مسيطرين عليه.. مفيش حاجة البلد كويسة " !
</su>
<su id="bolt-arz-DF-210-186177-3027070_p1_su17">
 سيبك من التحطيم النفسى و اتحرك.. غير.. ايوه هتغير كتير.. يبنى.. يبنتى اسمعوا كلامى..
</su>
<su id="bolt-arz-DF-210-186177-3027070_p1_su18">
 ليه.. بيل جيتش و الناس دى اشتغلوا و نجحوا هل له فص مخى زيادة عنك.. و ربنا هو هو..
</su>
<su id="bolt-arz-DF-210-186177-3027070_p1_su19">
 يبنتى سيبك من نهال و سمر خانو.. 
</su>
<su id="bolt-arz-DF-210-186177-3027070_p1_su20">
 سيبك من نور.. سيبك من ميرنا.. 
</su>
<su id="bolt-arz-DF-210-186177-3027070_p1_su21">
 سيبك من الطرحة الاسبنش.. سيبك من تسريحة انجيلينا.. 
</su>
<su id="bolt-arz-DF-210-186177-3027070_p1_su22">
 خلى دماغك اكبر من كده خلى دماغك فى صنع جيل يحطم الحواجز.. 
</su>
<su id="bolt-arz-DF-210-186177-3027070_p1_su23">
 ميبقاش فى تحطيم الارقام القياسية فى الماسكرا على وشك.. 
</su>
<su id="bolt-arz-DF-210-186177-3027070_p1_su24">
 خليكى جميلة بيتك.. خليكى منجزة عملك.. خليكى عبقرية زمانك 
</su>
<su id="bolt-arz-DF-210-186177-3027070_p1_su25">
 ليه لا.. قوليلى سبب وحيد يمنعك.. 
</su>
<su id="bolt-arz-DF-210-186177-3027070_p1_su26">
 دينك عمره ما منع منعمل المرأة.. مرات سيدنا نوح كانت تبيع فى ضفائرها.. سيدتنا خديجة كانت تعمل فى التجارة.. السيدة عائشة كانت تعمل فى التمريض..
</su>
<su id="bolt-arz-DF-210-186177-3027070_p1_su27">
 ليه انتى تقعدى فى البيت تقشرى فى البصل.. و تتخنى و تموت بالسكر.. زى اى امرأة عادية !!!
</su>
<su id="bolt-arz-DF-210-186177-3027070_p1_su28">
 صدقونى احنا عندنا كنوز لو اتحركت.. و سابتها من الحيط اللى سانده عليه.. هنبقى فعلاً ارض خرافية و ار عالمية.. تسمى.. مصر
</su>
<su id="bolt-arz-DF-210-186177-3027070_p1_su29">
 *للأمانة : يوجد اقتباسات من بعض الاغانى
</su>
</post>
<post id="bolt-arz-DF-210-186177-3027070_p2">
<su id="bolt-arz-DF-210-186177-3027070_p2_su1">
 موضوع رائع يا امجد
</su>
<su id="bolt-arz-DF-210-186177-3027070_p2_su2">
 مصر فيها عباقرة والله محتاجه فرصة
</su>
<su id="bolt-arz-DF-210-186177-3027070_p2_su3">
 ربنا يوفقك ويوفقنا جميعا
</su>
</post>
<post id="bolt-arz-DF-210-186177-3027070_p3">
<su id="bolt-arz-DF-210-186177-3027070_p3_su1">
 لسبب ما لا أدري ما هو العنوان خلاني أضحك
</su>
<su id="bolt-arz-DF-210-186177-3027070_p3_su2">
 أما بالنسبة للموضوع فهو موضع متميز
</su>
<su id="bolt-arz-DF-210-186177-3027070_p3_su3">
 لكن!
</su>
<su id="bolt-arz-DF-210-186177-3027070_p3_su4">
 بالنسبة للتغيير
</su>
<su id="bolt-arz-DF-210-186177-3027070_p3_su5">
 احنا محتاجين نتغير أحنا الأول قبل ما نطالب غيرنا أنه يتغير لأن أصبحت فعلا مشكلة أن كل واحد شايف نفسه صح وغيره هو اللي غلط ولازم يتغير لكن لا يفكر بتاتا أنه يغير من نفسه الأول 
</su>
<su id="bolt-arz-DF-210-186177-3027070_p3_su6">
 وللأسف (مع اقراري بفساد النظام السابق) أصبحت الحكومة شماعة بنعلق عليها أخطائنا
</su>
<su id="bolt-arz-DF-210-186177-3027070_p3_su7">
 أما بانسبة لعمل المرأة لا تعليق لدي 
</su>
<su id="bolt-arz-DF-210-186177-3027070_p3_su8">
 تتفوق ماشي تمتهن مهن نحتاج إليها فيها مثل دكتورة نساء مفيش مشكلة لكن تعمل لا تعليق
</su>
</post>
<post id="bolt-arz-DF-210-186177-3027070_p5">
<su id="bolt-arz-DF-210-186177-3027070_p5_su1">
 أحسنت يا حبيبى ويا ريت كل شباب مصر يفكروا مثل تفكيرك ،
</su>
<su id="bolt-arz-DF-210-186177-3027070_p5_su2">
 ربنا يهدى أولادنا وبناتنا ويوفقهم إلى ما فيه الخير والصلاح ز
</su>
</post>
<post id="bolt-arz-DF-210-186177-3027070_p10">
<su id="bolt-arz-DF-210-186177-3027070_p10_su1">
 شكرا لك اخي الكريم 
</su>
<su id="bolt-arz-DF-210-186177-3027070_p10_su2">
 موضوع جميل و هذا ليس بغريب عليك.
</su>
<su id="bolt-arz-DF-210-186177-3027070_p10_su3">
 ساعات بيكون الحائط نفسه هو المشكلة ممكن يكون عرضه لانهيار.
</su>
<su id="bolt-arz-DF-210-186177-3027070_p10_su4">
 و اتمني النجاح ان شاء الله لجميع.
</su>
</post>
<post id="bolt-arz-DF-210-186177-3027070_p11">
<su id="bolt-arz-DF-210-186177-3027070_p11_su1">
 موضوع جميل
</su>
<su id="bolt-arz-DF-210-186177-3027070_p11_su2">
 اكيد احنا اللى هنغير بلدنا ومش ينفع نفضل قاعدين منتظرين اللى يجى ويغير
</su>
<su id="bolt-arz-DF-210-186177-3027070_p11_su3">
 مش عايزين نقعد نقول احنا اللى عملنا الثورة سنين
</su>
<su id="bolt-arz-DF-210-186177-3027070_p11_su4">
 زى بالظبط ماقعدنا الاف السنين نقول احنا اللى بنينا الاهرامات
</su>
<su id="bolt-arz-DF-210-186177-3027070_p11_su5">
 بجد محتاجين نحط ايدينا فى ايد بعض علشان نبنيها تانى
</su>
<su id="bolt-arz-DF-210-186177-3027070_p11_su6">
 مصر بتخسر كتير اليومين دول ومع ذلك كل فئة لسه بتفكر فى نفسها وبس
</su>
<su id="bolt-arz-DF-210-186177-3027070_p11_su7">
 ولا زالت المظاهرات مستمرة
</su>
<su id="bolt-arz-DF-210-186177-3027070_p11_su8">
 عايزين نبطل انانية وكل واحد يتقن العمل اللى بيقوم به
</su>
<su id="bolt-arz-DF-210-186177-3027070_p11_su9">
 وتكون مصر فى المقام الاول بعيد عن اى مصالح
</su>
<su id="bolt-arz-DF-210-186177-3027070_p11_su10">
 بس انا شخصيا متفائلة وحاسة ان مصر هتبقى من اقوى دول العالم باذن الله 
</su>
<su id="bolt-arz-DF-210-186177-3027070_p11_su11">
 شكرا ياامجد عالموضوع
</su>
<su id="bolt-arz-DF-210-186177-3027070_p11_su12">
 بس ملحوظة  البنات مش مشغولة بنور وسمر خانم زى ماهما مشغولين بتمورة ومهند 
</su>
</post>
<post id="bolt-arz-DF-210-186177-3027070_p12">
<su id="bolt-arz-DF-210-186177-3027070_p12_su1">
 اولا بحييك على الموضوع الآكثر من رائع لانه بيحتوى على كذا فكره وفكره
</su>
<su id="bolt-arz-DF-210-186177-3027070_p12_su2">
 انا حنتكلم أولا عن فكره عمل المرأه,
</su>
<su id="bolt-arz-DF-210-186177-3027070_p12_su3">
 انا مش عارفه ليه الناس رافضين فكره عمل المرأه؟ مع من المفروض ان الجميع يؤيدها
</su>
<su id="bolt-arz-DF-210-186177-3027070_p12_su4">
 لان انا وانت وهو وهى وكلنا محتاجين عاملها
</su>
<su id="bolt-arz-DF-210-186177-3027070_p12_su5">
 وانا بقا فيدتى ايه لما اتعلم واتحفح الهم طول فترخ تعليمى والاخره اقعدت فى البيت على رأى أمجد اقشر بصل!
</su>
<su id="bolt-arz-DF-210-186177-3027070_p12_su6">
 انا اتعلمت حاجه يبقا لازم اشتغل بيها يااما متعلمش من الآصل
</su>
<su id="bolt-arz-DF-210-186177-3027070_p12_su7">
 النقطه التانيه،،سؤال محيرنى؟
</su>
<su id="bolt-arz-DF-210-186177-3027070_p12_su8">
 ليه أهلينا رافضين اننا نجرب ونحاول ونتعلم بنفسنا؟
</su>
<su id="bolt-arz-DF-210-186177-3027070_p12_su9">
 علشان هما (فاشلوا)فى المراحل دى!
</su>
<su id="bolt-arz-DF-210-186177-3027070_p12_su10">
 ولا علشان لما ننجح منبقاش نجحنا لوحدنا من غير الرجوع ليهم؟
</su>
<su id="bolt-arz-DF-210-186177-3027070_p12_su11">
 فعلا سؤال غريب ويحير
</su>
<su id="bolt-arz-DF-210-186177-3027070_p12_su12">
 والاجابه هنا بقا,لما أهلى مش بيرضوا يخلونى اجرب (انا بقعد على القهوه مستنى لما بابا يطلع على المعاش علشان اخد مكانه فى الشغل) ماهو مش عازين اعتمد على نفسى وامشى اجرب واخبط فى الحيط
</su>
<su id="bolt-arz-DF-210-186177-3027070_p12_su13">
 عايزنى امشى جب (الحيط) ويرجعوا يقولوا (ده انا ابنى فاشل)
</su>
<su id="bolt-arz-DF-210-186177-3027070_p12_su14">
 طيب انا عايزه اعرف يا أمجد (العيب فينا ولا فى اهلينا)
</su>
<su id="bolt-arz-DF-210-186177-3027070_p12_su15">
 اسفه لانى طولت عليك
</su>
<su id="bolt-arz-DF-210-186177-3027070_p12_su16">
 بس بجد موضوعك فى قمه الروعه والجمال زى مااتعودنا منك يا أمجد
</su>
<su id="bolt-arz-DF-210-186177-3027070_p12_su17">
 وربنا يوفقكم كلكم باذن الله
</su>
</post>
</multipost>
