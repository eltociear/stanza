<multipost id="bolt-arz-DF-175-182187-576699" language="Arabic">
<post id="bolt-arz-DF-175-182187-576699_p2">
<su id="bolt-arz-DF-175-182187-576699_p2_su1">
 بصى يا نهى انا هاعلق على مقوله الامام احمد اللى الشيخ محمد حسان قالها ومش عارفه هو ازاى يقول كده واحنا كلنا نعرف ان الفاجر ده مابيبقاش فجره لنفسه ابدا 
</su>
<su id="bolt-arz-DF-175-182187-576699_p2_su2">
 الفاجر اذاه بيعم للى حواليه يعنى ابسط حاجه لو واحده جوزها فاجر بيطلع عنيها هى وولاده صح ولا ايه مابالك بقى لو اتمكن من دوله هايعمل فيها ايه انا مش عارفه هل الشيخ حسان قال كده عن عمد علشان يقنع انصاره بواحد مايصلحش ولا هى دى سقطه عالم كبيرز يه انتى رايك ايه
</su>
</post>
<post id="bolt-arz-DF-175-182187-576699_p3">
<su id="bolt-arz-DF-175-182187-576699_p3_su1">
 معلش ابو الفتوح خالف الاخوان سياسيا بس اعتقد ان كتير من الاخوان حينتخبوة
</su>
<su id="bolt-arz-DF-175-182187-576699_p3_su2">
 انا شخصيا حنتخبة لاني شايفاة احسن الموجودين وعلية توافق من ناس كتير
</su>
</post>
<post id="bolt-arz-DF-175-182187-576699_p4">
<su id="bolt-arz-DF-175-182187-576699_p4_su1">
 اعتقد العوا لانه اصلا من صلب الاخوان وماعملش انشقاق عليهم
</su>
</post>
<post id="bolt-arz-DF-175-182187-576699_p6">
<su id="bolt-arz-DF-175-182187-576699_p6_su1">
 طيب اراهنك تدفعى 3 جنيه وادفع انا 5 درهم واتصدقى بيهم بعد كده ان الشيوخ السلفييين ومجلس الشورى كله حيرشح الشيخ حازم ؟؟؟؟؟؟؟؟؟
</su>
<su id="bolt-arz-DF-175-182187-576699_p6_su2">
 ده لو فضل اللى على الساحه زى ماهى
</su>
<su id="bolt-arz-DF-175-182187-576699_p6_su3">
 وناس من الاخوان كتير حينتخبوه ايا كان راى الجماعه
</su>
<su id="bolt-arz-DF-175-182187-576699_p6_su4">
 وانا شخصيا حنتخبه يبقى فاز خلاص
</su>
</post>
<post id="bolt-arz-DF-175-182187-576699_p11">
<su id="bolt-arz-DF-175-182187-576699_p11_su1">
 بعد ما البرادعى انسحب بقيت لايصة ومش عارفة مستنية ربنا يفرجها بحد تانى
</su>
</post>
<post id="bolt-arz-DF-175-182187-576699_p13">
<su id="bolt-arz-DF-175-182187-576699_p13_su1">
 عن نفسى واحد له مرجعيه اسلاميه بس لسه ما قررتش بس ارجح العوا
</su>
</post>
<post id="bolt-arz-DF-175-182187-576699_p17">
<su id="bolt-arz-DF-175-182187-576699_p17_su1">
 اللى اعرفه انهم رفضوا كمان احمد شفيق شوفتها فى قناه مصر 25 بتاعت الاخوان قالوا كده امبارح
</su>
</post>
<post id="bolt-arz-DF-175-182187-576699_p18">
<su id="bolt-arz-DF-175-182187-576699_p18_su1">
 طيب ماهو دة اللى انا قولتة
</su>
</post>
<post id="bolt-arz-DF-175-182187-576699_p20">
<su id="bolt-arz-DF-175-182187-576699_p20_su1">
 واللى اعرفه انهم حيدعموا منصور حسن واحد لانعرفله برنامج وكان وزير اعلام زماااااااان ولا نعرفه و يللا اهو من امتى الشعب بيختار ببرنامج
</su>
</post>
<post id="bolt-arz-DF-175-182187-576699_p22">
<su id="bolt-arz-DF-175-182187-576699_p22_su1">
 مش هصوت لانى ممكن اغير رأى لو لقيت حد افضل
</su>
<su id="bolt-arz-DF-175-182187-576699_p22_su2">
 بس الى الان ابو الفتوح
</su>
</post>
<post id="bolt-arz-DF-175-182187-576699_p24">
<su id="bolt-arz-DF-175-182187-576699_p24_su1">
 انا اخترت اخر واحده وللاسف كنت مايله لابو الفتوح جدا بس الفيديو بتاع اسرائيل ده صدمني
</su>
</post>
<post id="bolt-arz-DF-175-182187-576699_p33">
<su id="bolt-arz-DF-175-182187-576699_p33_su1">
 انا عن نفسى سابتة على موقفى
</su>
<su id="bolt-arz-DF-175-182187-576699_p33_su2">
 انما الجماعات ليها مواقف الايام دى محدش فاهم منها اى حاجة
</su>
<su id="bolt-arz-DF-175-182187-576699_p33_su3">
 الاخوان مش هينتخبوا واحد اقوى منهم وانت فاهمنى طبعا
</su>
<su id="bolt-arz-DF-175-182187-576699_p33_su4">
 والسلفيين تقريبا الشيخ حازم
</su>
</post>
<post id="bolt-arz-DF-175-182187-576699_p35">
<su id="bolt-arz-DF-175-182187-576699_p35_su1">
 عدد كبيييير من الاخوان هيدعموا مرشح اسلامي و بخاصة الدكتور العوا ثم ابو الفتوح
</su>
<su id="bolt-arz-DF-175-182187-576699_p35_su2">
 بس فيه كلام حوالين ان الاخوان و السلفيين و الجماعة الاسلامية قرروا يرشحوا حد تاني من غير المرشحين المحتملين الموجودين دلوقتي
</su>
</post>
<post id="bolt-arz-DF-175-182187-576699_p37">
<su id="bolt-arz-DF-175-182187-576699_p37_su1">
 على فكرة انا لحظت حاجة غريبه اول الموضوع ما يبقى فى الخفاء تلاقى فاز حازم ابو اسماعيل رغم ان الى مايدينه مش فى المشاركات مش عدد التصويت
</su>
<su id="bolt-arz-DF-175-182187-576699_p37_su2">
 يبقى كده ضمنا باذن الله فوزة فى الصناديق لانها هتيقى فى الخفاء
</su>
</post>
<post id="bolt-arz-DF-175-182187-576699_p39">
<su id="bolt-arz-DF-175-182187-576699_p39_su1">
 مستحيل السلفيين ياحبيبتى يدعموا اى واحد من اللى انت كتباهم ده من عشرتاشر المستحيلات واصلا التلاته مينفعوش خالص حمدين صباحى ليبرالى عمرو موسى فلول والعوا موالى للشيعه لايمكن واقسملك بالله ان السلفيين لن يدعموا احدا من هؤلاء 
</su>
<su id="bolt-arz-DF-175-182187-576699_p39_su2">
 اماالاخوان معرفش الصراحه ممكن يدعمو اى واحد منهم متفرقش مع الاخوان اوى يعنى عادى وطبعا هو الشيخ حازم ولا يصلح فى الموجودين غيره الان
</su>
</post>
<post id="bolt-arz-DF-175-182187-576699_p40">
<su id="bolt-arz-DF-175-182187-576699_p40_su1">
 و لا واحد ينفع في رايي محدش جه كده يخلي الواحد يقول خلالالالالالالالالاص هو ده الرئيس
</su>
<su id="bolt-arz-DF-175-182187-576699_p40_su2">
 بس لو اتخيرت هو ابوالفتوح حاليا افضلهم و محدش حيدعمه المهم احس ان صوتي راح صح
</su>
</post>
<post id="bolt-arz-DF-175-182187-576699_p45">
<su id="bolt-arz-DF-175-182187-576699_p45_su1">
 ممممممممممممممممممم
</su>
<su id="bolt-arz-DF-175-182187-576699_p45_su2">
 عن نفسي عايزة الدكتور ابو الفتوح...
</su>
<su id="bolt-arz-DF-175-182187-576699_p45_su3">
 بس لو الاخوان اتفقووا على حمدين صباحي... خلاص..هو انسان محترم و يستحق...أو العوا حتى و ان كنت شايفة ابو الفتوح و حمدين أفضل...
</su>
<su id="bolt-arz-DF-175-182187-576699_p45_su4">
 غير كده.. لو اختاروا فلول أو الشيخ حازم... مش حمشي معاهم و حختار أبو الفتوح بإذن الله..
</su>
<su id="bolt-arz-DF-175-182187-576699_p45_su5">
 و ربنا يجيب اللي فيه الخير لمصر يا رب..
</su>
</post>
<post id="bolt-arz-DF-175-182187-576699_p50">
<su id="bolt-arz-DF-175-182187-576699_p50_su1">
 اعتقد ان الاخوان حيرشحو واحد ليس له خلفيه اسلاميه و لا عسكريه و انه حيكون مفاجئه لينا كلنا
</su>
</post>
<post id="bolt-arz-DF-175-182187-576699_p51">
<su id="bolt-arz-DF-175-182187-576699_p51_su1">
 الصبررررررررررررررر --- هما هيقولوا مين بعد ما يتشاوروا ---- وفى ظنى هيختاروا العواااااااا
</su>
</post>
<post id="bolt-arz-DF-175-182187-576699_p60">
<su id="bolt-arz-DF-175-182187-576699_p60_su1">
 المشاركة الأصلية كتبت بواسطة قلب ألوطن مجروح
</su>
<su id="bolt-arz-DF-175-182187-576699_p60_su2">
 طيب ممكن اسالك سؤال
</su>
<su id="bolt-arz-DF-175-182187-576699_p60_su3">
 انتى لية منتمية لجماعة الاخوان طالما انتى فى الاخر هتنفذى اللى فى دماغك؟
</su>
<su id="bolt-arz-DF-175-182187-576699_p60_su4">
 سؤال برىء 
</su>
<su id="bolt-arz-DF-175-182187-576699_p60_su5">
 انا منتمية للاخاون منقبل ما تكون ليهم الصدارة بالشكل ده 
</su>
<su id="bolt-arz-DF-175-182187-576699_p60_su6">
 وكمان مش معنى اني انتمي لفكر معين يبقى اوافق على كل اللي بيطبقه وخدي بالك من كلمة كل اللي بيطبقه دي
</su>
<su id="bolt-arz-DF-175-182187-576699_p60_su7">
 فكر الاخوان هو فكر الاسلام مفيش ادنى اختلاف وانا بأتباعي للاخوان يبقى بتبع الاسلام ومش كل المسلمين ماشيين
</su>
<su id="bolt-arz-DF-175-182187-576699_p60_su8">
 كل حياتهم صح مليون المية وكذلك الاخوان وهم جماعة من المسلمين مش كل ارائهم صائبة مليون المية
</su>
<su id="bolt-arz-DF-175-182187-576699_p60_su9">
 وهما نفسهم قالولنا حكم عقلك وامشي ورى قلبك القيادة قالت حاجة انا مش مقتنعة بيها عادي مش هخرج من الاخوان لمجرد اني مش مقتنعة برأي ما..
</su>
</post>
<post id="bolt-arz-DF-175-182187-576699_p62">
<su id="bolt-arz-DF-175-182187-576699_p62_su1">
 المشاركة الأصلية كتبت بواسطة دعوة الاخوان انا منتمية للاخاون منقبل ما تكون ليهم الصدارة بالشكل ده 
</su>
<su id="bolt-arz-DF-175-182187-576699_p62_su2">
 المشاركة الأصلية كتبت بواسطة دعوة الاخوان
</su>
<su id="bolt-arz-DF-175-182187-576699_p62_su3">
 وهما نفسهم قالولنا حكم عقلك وامشي ورى قلبك القيادة قالت حاجة انا مش مقتنعة بيها عادي مش هخرج من الاخوان
</su>
<su id="bolt-arz-DF-175-182187-576699_p62_su4">
 لمجرد اني مش مقتنعة برأي ما..
</su>
<su id="bolt-arz-DF-175-182187-576699_p62_su5">
 يعنى اية مش معنى انك مقتنعة بفكر معين يبقى مش مضطرة توافقى على كل قراراتهم!!!!!!!!!!
</su>
<su id="bolt-arz-DF-175-182187-576699_p62_su6">
 اومال اية الفرق بينك وبين اللى مش منتمى ليهم؟؟؟؟؟؟؟
</su>
<su id="bolt-arz-DF-175-182187-576699_p62_su7">
 اللى اعرفة واللى افهمة انى طالما مقتنعة بفكر معين ووثقت فية وقررت انتمى لية يبقى انفذ تعليماتة
</su>
<su id="bolt-arz-DF-175-182187-576699_p62_su8">
 لان اكيد المرشد لو مثلا قال هندعم فولان الفولانى
</su>
<su id="bolt-arz-DF-175-182187-576699_p62_su9">
 معنى كدة انة فى مكتب الارشاد درس الامر جيدا جدا بما توفر لة من معلومات لا تتوفر ليكى مع اعضاء مكتب الارشاد
</su>
<su id="bolt-arz-DF-175-182187-576699_p62_su10">
 ووصلوا للنتيجة دى اللى فيها الخير للاسلام وللبلد حتى لو كان رؤيتهم بالنسبة لك مش واضحة
</su>
<su id="bolt-arz-DF-175-182187-576699_p62_su11">
 يبقى كدة حاجة من اتنين
</su>
<su id="bolt-arz-DF-175-182187-576699_p62_su12">
 يا اما انتى اخوانية عن قناعة وهتنفذى كلامهم
</su>
<su id="bolt-arz-DF-175-182187-576699_p62_su13">
 يا اما انتى مش مقتنعة بعقليتهم وهتنفذى اللى على مزاجك بس واللى انتى شايفاة صح من وجهة نظرك وبس
</su>
</post>
<post id="bolt-arz-DF-175-182187-576699_p63">
<su id="bolt-arz-DF-175-182187-576699_p63_su1">
 بإذن الله ربنا هايوفق الشيخ حازم أبو إسماعيل
</su>
</post>
<post id="bolt-arz-DF-175-182187-576699_p65">
<su id="bolt-arz-DF-175-182187-576699_p65_su1">
 المشاركة الأصلية كتبت بواسطة قلب ألوطن مجروح يعنى اية مش معنى انك مقتنعة بفكر معين يبقى مش مضطرة توافقى على كل قراراتهم!!!!!!!!!!
</su>
<su id="bolt-arz-DF-175-182187-576699_p65_su2">
 مين يقول الكلام ده يا نهى يعني مثلا انت ثورية هل انت موافقة على كل اللي عملو الثوار؟؟
</su>
<su id="bolt-arz-DF-175-182187-576699_p65_su3">
 مع انهم خربوا الدنيا كتير جدا وبيمشوا من غير عقل وحااجت كدة كتير وانا من وجهة نظري فيكي انك مش كدة
</su>
<su id="bolt-arz-DF-175-182187-576699_p65_su4">
 ولو انت كدة هيبان من اسلوبك.. انا اقتناعي بالاخوان يمكن في الفكر ياحببتي انا اخوان فكررررررريا والفكر ده منتقدهوش ولا لحظة لانه فكر الاسلام وانا اخوان قلبا وقالبا.. بس اكبد عشان انا بشر بغلط ومش بقدر اطبق الفكر كله
</su>
<su id="bolt-arz-DF-175-182187-576699_p65_su5">
 حاجة طبيعيه جدا كذلك فضيلة المرشد واعضاء مكتب الارشاد كذا قرار اخدوه انا مش معاهم فيه وده ميقللش منهم في نظري
</su>
<su id="bolt-arz-DF-175-182187-576699_p65_su6">
 ولا من حبي ولا احترامي ليهم وطالما هما مأقنعونيش يبقى هيعمل اللي انا عوزاه مثلا اختيارهم لرئيس توافقي في الاول
</su>
<su id="bolt-arz-DF-175-182187-576699_p65_su7">
 كنت مضيقة منهم جدااااااا انهم مش هيدعموا مرشح اسلامي وقعدت اقول مش هو ده اللي هما ربونا عليه بس اما عرفت من اعضاء الجماعة الاسباب احترمتهم جدا واحترمتهم اكتر اما قالو انتو كأعذاء اوعو تخالفو قلوبكم في اختيار مرشح اسلامي
</su>
<su id="bolt-arz-DF-175-182187-576699_p65_su8">
 وعملنا صفحة على الفيس بوك وقلنا انا اخوان وهدعم مرشح اسلامي والقيادات مزعلوش مننا.. عادي يعني مش بالضرورة ابدا
</su>
<su id="bolt-arz-DF-175-182187-576699_p65_su9">
 انا عشان اخوان اغلي عقلي محدش يقول كدة ابدا
</su>
</post>
<post id="bolt-arz-DF-175-182187-576699_p67">
<su id="bolt-arz-DF-175-182187-576699_p67_su1">
 اشمعنى فى الاستفتاء قولتى مليش دعوه انا هرشح ابو اسماعيل او ابو الفتوح والباقى لا مقلتيش كده ههههههههه
</su>
</post>
<post id="bolt-arz-DF-175-182187-576699_p71">
<su id="bolt-arz-DF-175-182187-576699_p71_su1">
 انا هنتخب حازم صلاح ابو اسماعيل سواء السلفين او الاخوان رشحوه او لا
</su>
<su id="bolt-arz-DF-175-182187-576699_p71_su2">
 بجد راجل فى كل مقومات الرياسه
</su>
<su id="bolt-arz-DF-175-182187-576699_p71_su3">
 على فكره انا وزوجى من السلفيين وهنتخب ان شاء الله الشيخ سواء حصل دعموه او لا
</su>
</post>
<post id="bolt-arz-DF-175-182187-576699_p72">
<su id="bolt-arz-DF-175-182187-576699_p72_su1">
 ياخوفى الاقى عمرو موسى او احمد شفيق رئيس
</su>
</post>
<post id="bolt-arz-DF-175-182187-576699_p73">
<su id="bolt-arz-DF-175-182187-576699_p73_su1">
 نفسى انتخب الفريق احمد شفيق انا عارفة انه مش حيكسب بس حاسة انه انسان اتظلم فى زمن فاسد وانا من ضمن الناس اللى كنت ضده واهو جه بعديه كتير ما عملوش حاجة ولا ثبت عليه اى فساد 
</su>
<su id="bolt-arz-DF-175-182187-576699_p73_su2">
 ومقتنعة دلوقتى وبعد شواهد كتير ان مش اى حد جه فى عصر مبارك كان فاسد وحرامى لان النظرة ديه بتظلم ناس كتيررررررررررررررررررر ولان كلنا من زمن مبارك الفاسد من اصغرنا لاكبرنا الفاسد سرق والشريف اتفرج وسكت يعنى ما حدش احسن من حد
</su>
</post>
<post id="bolt-arz-DF-175-182187-576699_p80">
<su id="bolt-arz-DF-175-182187-576699_p80_su1">
 كلامك مظبوط على فكره
</su>
<su id="bolt-arz-DF-175-182187-576699_p80_su2">
 بس دا ما يمنعش ان في ناس مخالفه لراي المرشد من داخل الجماعه نفسها وهيرشحوا الشيخ حازم او ابو الفتوح
</su>
<su id="bolt-arz-DF-175-182187-576699_p80_su3">
 بالنسبه لي انا يعني الى الان مختارة ابو الفتوح
</su>
<su id="bolt-arz-DF-175-182187-576699_p80_su4">
 بالنسبه للاسماء اللي انتي حاطاهم معرفش والله الجماعه ممكن تختار مين فيهم
</su>
<su id="bolt-arz-DF-175-182187-576699_p80_su5">
 اما السلفيين فاكيييييييييد الشيخ حازم مهما كان الاختلاف معاه
</su>
</post>
</multipost>
