<multipost id="bolt-arz-NG-169-181090-37990" language="Arabic">
<post id="bolt-arz-NG-169-181090-37990_p1">
<su id="bolt-arz-NG-169-181090-37990_p1_su1"> شالو ألدو ... حطوا شاهين !!!!!!!!!!!!!!!!!!!!</su>
<su id="bolt-arz-NG-169-181090-37990_p1_su2"> السيدات والسادة ............... مساء الخير</su>
<su id="bolt-arz-NG-169-181090-37990_p1_su3"> طبعا كلنا عارفين النادي الأهلي ومادي الزمالك ... </su>
<su id="bolt-arz-NG-169-181090-37990_p1_su4"> طبعا أكيد .. </su>
<su id="bolt-arz-NG-169-181090-37990_p1_su5"> ومن لا يعرفهم أظن بل أكيد ليس مصريا</su>
<su id="bolt-arz-NG-169-181090-37990_p1_su6"> ولكن عنوان مقالي هل أحدا منكم يتذكره ؟؟</su>
<su id="bolt-arz-NG-169-181090-37990_p1_su7"> أنه كان أغنية لفرقة ثلاثي أضواء المسرح ( جورج سيدهك ...... سمير غانم ..... الضيف أحمد )</su>
<su id="bolt-arz-NG-169-181090-37990_p1_su8"> ولاقت هذه الأغنية رواجا كبيرا في زمانها , حتى صارت مثالا للتهكم والسخرية عندما يتم تعديل بعض الأشخاص بقصد تحسين النتائج لتلك الأمور , ولكن تظل النتائج علي ما هي عليه من سوء بل تصير إلي الأسوأ , فيردد المواطنون تلك الأغنية بقصد السخرية من التعديل وأشخاصه ومن قام بعمل التعديل .</su>
<su id="bolt-arz-NG-169-181090-37990_p1_su9"> أما ما أقصده هنا في مقالي هو ( التغيير الوزاري ) الذي قام به المجلس العسكري !!!!!!!!!!!</su>
<su id="bolt-arz-NG-169-181090-37990_p1_su10"> يا ساده لو تمحصنا أعضاء الوزارة ( وزارة الجنزوري ) نجد بها العجب , </su>
<su id="bolt-arz-NG-169-181090-37990_p1_su11"> والعجب هو أبقاء ( الجنزوري ) علي عدد (13) وزير من وزارة ( عصام شرف ) بل وبعضهم من وزارات (نظيف) ورئيسه السابق ( حسني ) </su>
<su id="bolt-arz-NG-169-181090-37990_p1_su12"> , وهنا يهيأ لي أن كل مصري يصير من حقه أن يتساءل لماذا ؟؟ </su>
<su id="bolt-arz-NG-169-181090-37990_p1_su13"> وتوفير لوقتكم وفكركم أقول لا داعي للتساؤل , فدعونا نتعجب لما هو أكثر وهو لماذا تم تفويض ( الجنزوري ) لكل سلطات رئيس الجمهورية فيما عدا ( القوات المسلحة والقضاء !!!!!!!!! )</su>
<su id="bolt-arz-NG-169-181090-37990_p1_su14"> يا هووووووووووو حد عاقل أو مجنون يشرحها لي وثوابه عند الله سبحانه وتعالي لماذا ولماذا ( القوات المسلحة والقضاء ) ؟؟؟ </su>
<su id="bolt-arz-NG-169-181090-37990_p1_su15"> أليسا هما من مؤسسات الدولة الديمقراطية ؟؟ </su>
<su id="bolt-arz-NG-169-181090-37990_p1_su16"> أم هما خارج نطاق جمهورية مصر العربية ؟؟ </su>
<su id="bolt-arz-NG-169-181090-37990_p1_su17"> أم هما فوقا دستور مصر وقوانينها ؟؟؟ </su>
<su id="bolt-arz-NG-169-181090-37990_p1_su18"> أم أن هناك خفايا وأسرار لا يجوز تداولها بين وعلي شعب مصر القاصر وحكومته حكومة ( الجنزوري ) ؟؟؟؟؟؟ </su>
<su id="bolt-arz-NG-169-181090-37990_p1_su19"> أين الشفافية والصراحة التي مات من أجلها الكثير وجرح في سبيلها الأكثر من المصريين ؟؟؟ </su>
<su id="bolt-arz-NG-169-181090-37990_p1_su20"> أم أن المجلس والقضاء ما زالوا يعتبرون المصريين غير مؤهلين لممارسة الديمقراطية , </su>
<su id="bolt-arz-NG-169-181090-37990_p1_su21"> أم بلغة القانون مازلما قاصرين ولابد لنا من ( وصياً ) يقوم علي إدارة شئون القصر ؟؟؟؟</su>
<su id="bolt-arz-NG-169-181090-37990_p1_su22"> حرام ياااااااااا ولن أنطق باقي الأسم ليس خوفا , ولكن حتي لا تمتد يد الرقيب بالمنتدي للتصحيح , ولكن أترك ذلك لذكاء وفطنة السادة الأعضاء !!</su>
<su id="bolt-arz-NG-169-181090-37990_p1_su23"> حرام يااااااااااااا لقد طعنتم الراجل المحترم ( عصام شرف ) في قدرته علي إدارة البلد , وحملتموه كل تبعات الفشل , وأنتم كما فعل أبناء يعقوب عليه السلام يأخيهم وأباهم ....... !!!!!!!</su>
<su id="bolt-arz-NG-169-181090-37990_p1_su24"> لا أملك سوي الدعاء بأن ينجي الله سبحانه وتعالي ( مصر والمصريين ) شرور الكائدين , </su>
<su id="bolt-arz-NG-169-181090-37990_p1_su25"> وأنت السادة أعضاء المنتدي أرجوكم الدعاء لمصر والمصريين ................. </su>
<su id="bolt-arz-NG-169-181090-37990_p1_su26"> ابو طارق منصور</su>
</post>
<post id="bolt-arz-NG-169-181090-37990_p2">
<su id="bolt-arz-NG-169-181090-37990_p2_su1"> اهلين يا فندم</su>
<su id="bolt-arz-NG-169-181090-37990_p2_su2"> عندك حق فى كل كلمه .. </su>
<su id="bolt-arz-NG-169-181090-37990_p2_su3"> ليه وامتى وازاى يحصل فينا كده .. </su>
<su id="bolt-arz-NG-169-181090-37990_p2_su4"> هانفضل لغايه امتى نحاول نقنع نفسنا بناس هو اصلا من اتباع النظام السابق .. </su>
<su id="bolt-arz-NG-169-181090-37990_p2_su5"> مع انى شخصيا بحب الجنزورى لكنى لم احترم اختياره لوزراؤه ..</su>
<su id="bolt-arz-NG-169-181090-37990_p2_su6"> حسيت ان فيه يد خفيه ورا الموضوع ده علشان الناس دى تفضل فى اماكنها ؟؟!!</su>
<su id="bolt-arz-NG-169-181090-37990_p2_su7"> مش معقول تفضل هما هما الناس من ايام مبارك لغايه دلوقتى فى نفس الاماكن</su>
<su id="bolt-arz-NG-169-181090-37990_p2_su8">  اشمعنى الناس دى ..</su>
<su id="bolt-arz-NG-169-181090-37990_p2_su9"> مثال .. الراجل بتاع الاسكان ده الى اسمه البرادعى .. </su>
<su id="bolt-arz-NG-169-181090-37990_p2_su10"> الراجل ده زمان لما فجأه بدا يطلع كده .. كان من قرية جنب بلدى فى كفر الزيات اسمها قرية إبيار .. </su>
<su id="bolt-arz-NG-169-181090-37990_p2_su11"> ظهرلنا إذ فجأتن وكان بينزل ضد الدكتور طلعت عبد القوى اللى بيفوز كل مره بسهوله وكان برده تبع الحزب الوطنى .. </su>
<su id="bolt-arz-NG-169-181090-37990_p2_su12"> بس الظاهر ان البرادعى ده كان ايده واصله اكتر .. كان بينزل دايما ببلطجيه فى الشارع </su>
<su id="bolt-arz-NG-169-181090-37990_p2_su13"> وايام التصويت كان بينزل بيدبح فى الناس فى الشوارع علشان ضده .. </su>
<su id="bolt-arz-NG-169-181090-37990_p2_su14"> وافتكر كويس جدااااااااااااا انه طلع فى النشره بتاعه التلفزيون المصرى ان المشرح البرادعى ده كان بلطجى هو اعوانه اللى استعان بيهم .. </su>
<su id="bolt-arz-NG-169-181090-37990_p2_su15"> وفاز بالعافيه ودخل الحزب </su>
<su id="bolt-arz-NG-169-181090-37990_p2_su16"> وشويه بقى محافظ وشويه بقى وزير .. </su>
<su id="bolt-arz-NG-169-181090-37990_p2_su17"> مش بعيد يشرح نفسه رئيس ويفوز ..</su>
<su id="bolt-arz-NG-169-181090-37990_p2_su18"> عموما .. انا عن نفسى هاستنى وأدى الجنزورى فرصه .. </su>
<su id="bolt-arz-NG-169-181090-37990_p2_su19"> لو نفس الكلام .. لسه التحرير موجود مختفاش .. </su>
<su id="bolt-arz-NG-169-181090-37990_p2_su20"> علشان انا حسيت من كلامه وتصريحاته .. انه عاوز يهدى الناس وخلاص علشان مش نعمل مظاهرات .. لغايه ما شهر 7 يجى ونخلص</su>
<su id="bolt-arz-NG-169-181090-37990_p2_su21"> انا رغيت كتير اوى المره دى .. بس انا دايما بحب اقرأ مواضيعك يا فندم حتى لو مكنتش بشارك</su>
<su id="bolt-arz-NG-169-181090-37990_p2_su22"> دمت بكل خير</su>
</post>
<post id="bolt-arz-NG-169-181090-37990_p3">
<su id="bolt-arz-NG-169-181090-37990_p3_su1"> اها نسيت اقولك ... شالو ألدو حطو شاهين .. ألدو قال ماتنوش لاعبين</su>
<su id="bolt-arz-NG-169-181090-37990_p3_su2"> شد الشبكه .. قطع الشبكه .. شد الشبكه وفيها شاهين</su>
<su id="bolt-arz-NG-169-181090-37990_p3_su3"> ولحد هنا وخلص المتش .. </su>
<su id="bolt-arz-NG-169-181090-37990_p3_su4"> خلص ازاى .. انا معرفش ..</su>
</post>
</multipost>
