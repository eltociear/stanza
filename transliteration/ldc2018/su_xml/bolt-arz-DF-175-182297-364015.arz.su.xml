<multipost id="bolt-arz-DF-175-182297-364015" language="Arabic">
<post id="bolt-arz-DF-175-182297-364015_p1">
<su id="bolt-arz-DF-175-182297-364015_p1_su1">
 السلام عليكم و رحمة الله و بركاته
</su>
<su id="bolt-arz-DF-175-182297-364015_p1_su2">
 اليوم السابع
</su>
</post>
<post id="bolt-arz-DF-175-182297-364015_p2">
<su id="bolt-arz-DF-175-182297-364015_p2_su1">
 مش عايزة اتضايق
</su>
<su id="bolt-arz-DF-175-182297-364015_p2_su2">
 لاني بصراحة مش مستحملة اسمع اخبار عن الندالة والوعود الكدابة
</su>
</post>
<post id="bolt-arz-DF-175-182297-364015_p3">
<su id="bolt-arz-DF-175-182297-364015_p3_su1">
 ناس بتاجر بدم الشهداء
</su>
</post>
<post id="bolt-arz-DF-175-182297-364015_p4">
<su id="bolt-arz-DF-175-182297-364015_p4_su1">
 واية الجديد ما دا الطبيعى ما هما لازم يعملوا لنفسهم شو اعلامى وخلاص
</su>
<su id="bolt-arz-DF-175-182297-364015_p4_su2">
 لكن وقت الجد متلاقيش اى حد بيطلع جنية واحد
</su>
<su id="bolt-arz-DF-175-182297-364015_p4_su3">
 الله يخرب بيت الكورة اللى موتت شباب ذى الورد حسبى الله ونعم الوكيل فى اللى كان السبب
</su>
</post>
<post id="bolt-arz-DF-175-182297-364015_p7">
<su id="bolt-arz-DF-175-182297-364015_p7_su1">
 كله بيوعد وبس عشان نصفقلهم زي الدول العربية والاجنبية اللي وعدت مصر بمليارات وماجاش ولا مليم
</su>
</post>
<post id="bolt-arz-DF-175-182297-364015_p8">
<su id="bolt-arz-DF-175-182297-364015_p8_su1">
 كل واحد بيبان على اصله واحنا المفروض ولانعبرهم ولانشجعهم تانى راسمين بس دور الملتزمين اللى بيخافوا ربنا والزعلانين على دماء الضحايا واعتزال وكلام فى البتنجان مش هنسمح لحد يضحك علينا تانى خلاااااااااااص
</su>
</post>
<post id="bolt-arz-DF-175-182297-364015_p10">
<su id="bolt-arz-DF-175-182297-364015_p10_su1">
 المفروض يلغو الكورة خالص مش عوزينها تانى
</su>
</post>
<post id="bolt-arz-DF-175-182297-364015_p11">
<su id="bolt-arz-DF-175-182297-364015_p11_su1">
 الشباب اللى ماتوا وضحوا بارواحهم هما اللى صنعوا منهم النجوم
</su>
<su id="bolt-arz-DF-175-182297-364015_p11_su2">
 وراحوا وراهم بور سعيد عشان يشجعوهم
</su>
<su id="bolt-arz-DF-175-182297-364015_p11_su3">
 وللاسف دفعوا زهرة شبابهم
</su>
<su id="bolt-arz-DF-175-182297-364015_p11_su4">
 وفى الاخر ملهمش ديه
</su>
<su id="bolt-arz-DF-175-182297-364015_p11_su5">
 واستخسروا التبرعات
</su>
<su id="bolt-arz-DF-175-182297-364015_p11_su6">
 نداله وخيانه
</su>
<su id="bolt-arz-DF-175-182297-364015_p11_su7">
 البرتغالى الذى لايمت للاسلام بصله حن قلبه واتبرع ودول اعوذ بالله
</su>
<su id="bolt-arz-DF-175-182297-364015_p11_su8">
 اللهم ارحم شبابنا الاطهار واجر اهليهم فى مصيبتهم واخلفهم خيرا منها
</su>
</post>
<post id="bolt-arz-DF-175-182297-364015_p14">
<su id="bolt-arz-DF-175-182297-364015_p14_su1">
 حببتى خبر غير صحيح والاهلى عمل اللى علية من تبرعات مادية لاهالى الشهداء 
</su>
<su id="bolt-arz-DF-175-182297-364015_p14_su2">
 ودة طبعا مش هيعوضهم عن الباب اللى راحوا ويارب الاعلام يهدى شوية هو مش كفاية انة ة هو سبب من اسباب المدبحة اللى حصلت
</su>
</post>
</multipost>
