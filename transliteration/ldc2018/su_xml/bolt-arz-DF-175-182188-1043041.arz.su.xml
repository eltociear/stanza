<multipost id="bolt-arz-DF-175-182188-1043041" language="Arabic">
<post id="bolt-arz-DF-175-182188-1043041_p1">
<su id="bolt-arz-DF-175-182188-1043041_p1_su1">
 ياجماعة انا في حاجة مخلية نفسيتي تعبانة جداااااااااااااااااااااااااااااااا وزير النقل الجديد مش جديد دة كان محافظ الفيوم في عهد مبارك بس مش المشكلة انو في عهد مبارك المشكلة انو كان مبهدل الفيوم 
</su>
<su id="bolt-arz-DF-175-182188-1043041_p1_su2">
 اولا هو كان رئيس جامعة الفيوم وكان سارق الجامعة وشوية بقي محافظ الفيوم وكان بصراحة شغال جداااااااااااااا دة حتي كان بيشيل الرصيف كل يومين اصلة كان عندة مصنع بلاط يعني كان بيشغل المصنع وعلي الرغم من ان الرصيف كان بيشتال كل يومين بصراحة كان ومازل هناك شوارع في الفيوم تكسر وسط اجدعها عربية دة اذا مكانش الطرق كلها كانت كدة 
</su>
<su id="bolt-arz-DF-175-182188-1043041_p1_su3">
 وكنا بنستغرب انة مش شايف الشوارع دي دة غير انو كان سايب علينا سيد عبد الواحد دة برضوا من النظام السابق حزب وطني وفي التموين كانوا الاتنين دل مبهدلين الفيوم دة غير انوا كان بياخد اتاوة من مشروع التاكسي 
</su>
<su id="bolt-arz-DF-175-182188-1043041_p1_su4">
 دة غير مشروع ابني بيتك كان بياخد 2000 جنية من كل شقة باسم التشجير والغفر ولا شفنا حاجة من دة كلة ومن الاخر انا عايزة اعرف ه كمال الجنزوري مش عارف الكلام دة ولا احنا اللي غلط 
</su>
<su id="bolt-arz-DF-175-182188-1043041_p1_su5">
 اصل انا بصراحة تاية ومش عارفة حاجة حاسة ان احنا في الاخر كلنا هانطلع غلط وعهد حسني هو اللي صح علي الرغم من ذل العهد السبق لينا وفي الاخر مش هاقدر اقول غير (حسبي الله ونعم الوكيل)
</su>
</post>
<post id="bolt-arz-DF-175-182188-1043041_p4">
<su id="bolt-arz-DF-175-182188-1043041_p4_su1">
 لنا الله
</su>
<su id="bolt-arz-DF-175-182188-1043041_p4_su2">
 متزعليش نفسك يا بنتى مش هينوبك حاجة غير ارتفاع الضغط
</su>
<su id="bolt-arz-DF-175-182188-1043041_p4_su3">
 واحزناه وا اسفاه على اللى ماتوا فى سبيل القضية قضية وطن بحاله
</su>
</post>
<post id="bolt-arz-DF-175-182188-1043041_p5">
<su id="bolt-arz-DF-175-182188-1043041_p5_su1">
 عنك حق والله
</su>
</post>
<post id="bolt-arz-DF-175-182188-1043041_p6">
<su id="bolt-arz-DF-175-182188-1043041_p6_su1">
 مش الناس زعلانه من اللي في التحرير وببيقولوا عليهم همج وبلطجيه..مش كانوا شايفين في حكومه الجنزوري هي المنقذ..واللي اعترض قالولوا انت عايز توقف حال البلد
</su>
<su id="bolt-arz-DF-175-182188-1043041_p6_su2">
 لقد اختار الشعب وهيه دي الديمقراطيه
</su>
<su id="bolt-arz-DF-175-182188-1043041_p6_su3">
 يبقي خليه يتحمل نتيجه اختياراته المتسرعه
</su>
<su id="bolt-arz-DF-175-182188-1043041_p6_su4">
 وفي الآخر هيبان مين اللي كان علي حق اللي في التحرير ولا اللي في العباسيه!!!!!
</su>
</post>
<post id="bolt-arz-DF-175-182188-1043041_p8">
<su id="bolt-arz-DF-175-182188-1043041_p8_su1">
 الموضوع مش موضوع عباسية ولا تحرير الموضوع كبر من كدة انا حاسة ان احنا مانعرفش حاجة عن البلد دي حاسة ان احنا كنا مغييبين عن البلد دي من زمان حاسة ان احنا زي اهل الكهف
</su>
</post>
</multipost>
