<?xml version="1.0" encoding="UTF-8"?>
<multipost id="bolt-arz-DF-175-182192-10963633" language="Arabic">
<post id="bolt-arz-DF-175-182192-10963633_p1">
<su id="bolt-arz-DF-175-182192-10963633_p1_su1">
السلام عليكم رحمه الله وبركاته
</su>
<su id="bolt-arz-DF-175-182192-10963633_p1_su2">
ازيكم يا فتوكات يا مغتربات
</su>
<su id="bolt-arz-DF-175-182192-10963633_p1_su3">
طبعا كلنا عارفين ان اقتصاد مصر بينهار والحال مش ولا بد
</su>
<su id="bolt-arz-DF-175-182192-10963633_p1_su4">
وبدخل مواضيع كتيييييييييييير بلاقي بنات بتتحسر علي حال البلد وبتقول نفسي احس اني ايجابيه لكن انا مغتربه ومش عارفه اعمل حاجه للبلد
</su>
<su id="bolt-arz-DF-175-182192-10963633_p1_su5">
في الحقيقه انتي ممكن تعملي كتيييييييييير اوي
</su>
<su id="bolt-arz-DF-175-182192-10963633_p1_su6">
انتي تعرفي اننا اصلا كنا بنساهم في هدم اقتصاد مصر اي نعم بشكل بسيط بس بسيط علي بسيط يبقي مش بسيط
</su>
<su id="bolt-arz-DF-175-182192-10963633_p1_su7">
احنا بنشتغل بره مصر ولما بنيجي نازلين بننزل محمليييييييييييين بالهدايا والبضايع اشكال والوان لدرجه ان فينا ناس بتاخد معاها ماكولات شكولاتات وحاجات موجوده هيا هيا في مصر بس عقده الخواجه
</su>
<su id="bolt-arz-DF-175-182192-10963633_p1_su8">
نيجي للمهم وركزو معايا معلهش انا عارفه اني رغايه بس هدخل اهوه عالمفيد
</su>
<su id="bolt-arz-DF-175-182192-10963633_p1_su9">
احسبيها معايا
</su>
<su id="bolt-arz-DF-175-182192-10963633_p1_su10">
احنا بنشتغل بره مصر وبناخد اجر عالشغل ده الاجر ده فلوس
</su>
<su id="bolt-arz-DF-175-182192-10963633_p1_su11">
متحولييش فلوسك لبضايع ولا لهدايا تنزليها مصر بقدر الامكان
</su>
<su id="bolt-arz-DF-175-182192-10963633_p1_su12">
امال هتعملي ايه
</su>
<su id="bolt-arz-DF-175-182192-10963633_p1_su13">
انا اقلك
</su>
<su id="bolt-arz-DF-175-182192-10963633_p1_su14">
انتي هتدخلي الفلوس دي في الاقتصاد المصري بدل ما هتدخليها في البلد اللي انتي مغتربه فيها
</su>
<su id="bolt-arz-DF-175-182192-10963633_p1_su15">
اشتري هداياكي من مصر
</su>
<su id="bolt-arz-DF-175-182192-10963633_p1_su16">
هتقوليلي الحاجه اللي من بره حلوه في عنيهم
</su>
<su id="bolt-arz-DF-175-182192-10963633_p1_su17">
عارفه بس مصر فيها المستورد والمحلي والماركات اللي بنجيبها بتبقي صناعتها وحده
</su>
<su id="bolt-arz-DF-175-182192-10963633_p1_su18">
هاتي متعرفيش حد انك جايبه من مصر ده بالنسبه للكريمات والبرفانات وحاجات التجميل عامه
</su>
<su id="bolt-arz-DF-175-182192-10963633_p1_su19">
بالنسبه للهدوم انا كنت بشتري الهدايا من مصر قبل ماجوزي ينزل عبايات اشكال والوان وبظبط المقاسات وباسعار طبعا احلي من هنا بكتيييييييير
</su>
<su id="bolt-arz-DF-175-182192-10963633_p1_su20">
انا مثلا في الكويت وعشان اجيب عبايه تعجب مش هجيبها باقل من 300 او 400 جنيه
</su>
<su id="bolt-arz-DF-175-182192-10963633_p1_su21">
لكن في مصر بجيب عبايات في منتهي اQDS_ARB_20080705.0003.waلشياكه وبتبدء من 150 جنيه
</su>
<su id="bolt-arz-DF-175-182192-10963633_p1_su22">
يبقي انا وفرت لنفسي ودورت الفلوس في اقتصاد بلدي ودخلت للبلد فلوس مش مواد استهلاكيه
</su>
<su id="bolt-arz-DF-175-182192-10963633_p1_su23">
متستهونيش بيها شوفي والله هتدخلي لمصر ملايين كل سنه
</su>
<su id="bolt-arz-DF-175-182192-10963633_p1_su24">
دي فكره جاتلي وانا متاكده انكم عندكم افكار اكتر واحلي
</su>
<su id="bolt-arz-DF-175-182192-10963633_p1_su25">
كل وحده تقول ازاي تقدر نساهم في اقتصاد بلدنا
</su>
<su id="bolt-arz-DF-175-182192-10963633_p1_su26">
مستنياكم يا احلي مغتربات
</su>
</post>
<post id="bolt-arz-DF-175-182192-10963633_p8">
<su id="bolt-arz-DF-175-182192-10963633_p8_su1">
بصى يا قمر انا بصراحة مش مقتنعة بالذات فى موضوع الهدايا
</su>
<su id="bolt-arz-DF-175-182192-10963633_p8_su2">
اولا انا هنا فى السعودية والملابس هنا والكريمات فعلا احسن من مصر
</su>
<su id="bolt-arz-DF-175-182192-10963633_p8_su3">
وبعدين هما فى مصر عارفين الفرق دة وبيخلونى اجبلهم حاجات من هناوغير كدة برضة هنا ارخص
</su>
<su id="bolt-arz-DF-175-182192-10963633_p8_su4">
ويمكن انت عشان فى الكويت فالبلد صغيرة ومفيهاش سوق لحركة البضائع زى السعودية
</su>
<su id="bolt-arz-DF-175-182192-10963633_p8_su5">
لان انا بنت اختى عندك وكل اما بعرفها اسعار الحاجة عندنا هنا بتقولى دايما ان الحاجة هنا ارخص
</su>
<su id="bolt-arz-DF-175-182192-10963633_p8_su6">
وبعدين انا قريت قبل كدة لرجل اقتصاد قال ان اللى يفيد البلد بجد هى تحويلات فلوس المصريين العاملين بالخارج
</su>
<su id="bolt-arz-DF-175-182192-10963633_p8_su7">
يعنى لما كل واحد فينا بيبعت فلوسة عن طريق البنوك ويحولهم لمصر دة بيعمل انتعاشة لحركة البنوك والله اعلم
</su>
<su id="bolt-arz-DF-175-182192-10963633_p8_su8">
بس غالبيتنا بيبقى زارر الفلوس على وسطة وخايف عليهم
</su>
<su id="bolt-arz-DF-175-182192-10963633_p8_su9">
وينزل يحطهم فى ارض او بنا او اى حاجة او مشروع يخصة
</su>
<su id="bolt-arz-DF-175-182192-10963633_p8_su10">
وبيخاف يحول الفلوس لانة خايف انها تنقص مائة او متين اوحتى الف
</su>
<su id="bolt-arz-DF-175-182192-10963633_p8_su11">
كلة عايز يوفر وخلاص ومش عارف انة لما يبعتها عن طريق التحويل بيعمل كدة حركة لرأس المال
</su>
<su id="bolt-arz-DF-175-182192-10963633_p8_su12">
واظن انى فهمت كلام الراجل كويس واظن احنا كدة بنفيد البلد ومش خسرانين حاجة
</su>
</post>
<post id="bolt-arz-DF-175-182192-10963633_p12">
<su id="bolt-arz-DF-175-182192-10963633_p12_su1">
المشكلة ان اللي في مصر مش حيفهموا انك بتدعمي البلد حيقولوا مستخسرة فينا
</su>
<su id="bolt-arz-DF-175-182192-10963633_p12_su2">
وما تقوليليش مش حيعرفوا انها من مصر لان فرق الخامة واضح
</su>
<su id="bolt-arz-DF-175-182192-10963633_p12_su3">
احنا ممكن نساهم في البورصة بمبالغ صغيرة
</su>
<su id="bolt-arz-DF-175-182192-10963633_p12_su4">
نشجع اللي حوالينا انهم ينزلوا مصر للسياحة
</su>
<su id="bolt-arz-DF-175-182192-10963633_p12_su5">
نحول اللي حوشناه بالبنك مش ناخده كاش معانا
</su>
<su id="bolt-arz-DF-175-182192-10963633_p12_su6">
انا شايفة ان دا واقعي اكتر
</su>
<su id="bolt-arz-DF-175-182192-10963633_p12_su7">
ايه رأيك يا قمررررر
</su>
</post>
<post id="bolt-arz-DF-175-182192-10963633_p25">
<su id="bolt-arz-DF-175-182192-10963633_p25_su1">
بصى ياستى انا بقا بعمل نص دة
</su>
<su id="bolt-arz-DF-175-182192-10963633_p25_su2">
يعنى انا بشترى شوية حاجات من هنا وشوية من مصر
</su>
<su id="bolt-arz-DF-175-182192-10963633_p25_su3">
وفعلا محدش بيبقى عارف حاجة
</su>
<su id="bolt-arz-DF-175-182192-10963633_p25_su4">
وبعمل حاجة خبيثة هقولك عليها بشيل التيكت بتاع الحاجة ومحدش بيعرف اية بلد الصنع
</su>
<su id="bolt-arz-DF-175-182192-10963633_p25_su5">
واصلا هنا معظم الحاجات صينى
</su>
</post>
</multipost>
