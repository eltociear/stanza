<multipost id="bolt-arz-DF-175-182187-574557" language="Arabic">
<post id="bolt-arz-DF-175-182187-574557_p1">
<su id="bolt-arz-DF-175-182187-574557_p1_su1">
 سؤال لكل مؤيدين دكتور البرادعى
</su>
<su id="bolt-arz-DF-175-182187-574557_p1_su2">
 لو البرادعى قرر انه يرشح نفسه فى انتخابات الرئاسه يو 10 مارس هيبقى موقفكم ايه منه
</su>
<su id="bolt-arz-DF-175-182187-574557_p1_su3">
 يعنى هتفرحوا وتهللوا وتنبسطوا
</su>
<su id="bolt-arz-DF-175-182187-574557_p1_su4">
 ولا هتعتبروه كل يوم برأى ومبيعرفش ياخد قرار ومتردد
</su>
<su id="bolt-arz-DF-175-182187-574557_p1_su5">
 دعوه للفهم مش اكتر
</su>
<su id="bolt-arz-DF-175-182187-574557_p1_su6">
 ياريت اللى ترد تلتزم احترام الرأى الاخر يابنات
</su>
<su id="bolt-arz-DF-175-182187-574557_p1_su7">
 احنا بلد ديمقراطى 
</su>
<su id="bolt-arz-DF-175-182187-574557_p1_su8">
 او نأمل ان نكون هكذا
</su>
</post>
<post id="bolt-arz-DF-175-182187-574557_p2">
<su id="bolt-arz-DF-175-182187-574557_p2_su1">
 والله مش عارفه
</su>
<su id="bolt-arz-DF-175-182187-574557_p2_su2">
  هو ميزته ان ليه فكر مختلف ومميز 
</su>
<su id="bolt-arz-DF-175-182187-574557_p2_su3">
 بس مافتكرش حيرجع في كلامه لان ما فيش حاجه اتغيرت
</su>
<su id="bolt-arz-DF-175-182187-574557_p2_su4">
  ثم بعد بوسة انجلينا جولي دي اشك انه مناسب لعاداتنا وتقاليدنا وديننا
</su>
</post>
<post id="bolt-arz-DF-175-182187-574557_p6">
<su id="bolt-arz-DF-175-182187-574557_p6_su1">
 البرادعى سياسى محنك 
</su>
<su id="bolt-arz-DF-175-182187-574557_p6_su2">
 وانا متاكده ان انسحابه دة وراه حاجه احنا مش شيفينها
</su>
<su id="bolt-arz-DF-175-182187-574557_p6_su3">
  بس اكيد انا مؤيداه جدا
</su>
</post>
<post id="bolt-arz-DF-175-182187-574557_p8">
<su id="bolt-arz-DF-175-182187-574557_p8_su1">
 انا عن نفسى هعتبره متردد ومش هنتخبه
</su>
</post>
<post id="bolt-arz-DF-175-182187-574557_p21">
<su id="bolt-arz-DF-175-182187-574557_p21_su1">
 مكنتش ممنعه من ترشحه
</su>
<su id="bolt-arz-DF-175-182187-574557_p21_su2">
  لاكن بعد انسحابه قل جدا في نظري
</su>
<su id="bolt-arz-DF-175-182187-574557_p21_su3">
  وحسيت ان مكنش في خير في رئاسته
</su>
</post>
<post id="bolt-arz-DF-175-182187-574557_p22">
<su id="bolt-arz-DF-175-182187-574557_p22_su1">
 انا شايفه انه انظف واحد موجود فى الساحه
</su>
<su id="bolt-arz-DF-175-182187-574557_p22_su2">
  وعلشان السياسه فى بلدنا سورى( لسه لعبه قذره)  مرداش يدخل فيها 
</su>
<su id="bolt-arz-DF-175-182187-574557_p22_su3">
 واما الكلام وانجلينا جولى فده كله كلام تافه وسفيه
</su>
<su id="bolt-arz-DF-175-182187-574557_p22_su4">
  الراجل محترم ومالحرب الضروس عليه اكبر دليل على نظافته
</su>
<su id="bolt-arz-DF-175-182187-574557_p22_su5">
 واتمنى انه هو اللى يمسك مصر 
</su>
<su id="bolt-arz-DF-175-182187-574557_p22_su6">
 حاسه انه هيرتقى بيها 
</su>
<su id="bolt-arz-DF-175-182187-574557_p22_su7">
 واوعى ننسى هو اول واحد قال التغيير قبل الثوره وقبل كل حاجه
</su>
<su id="bolt-arz-DF-175-182187-574557_p22_su8">
 اما الكلام والمقبلات اللى بتنتقل على لسانه فكلها كذب وتلفيق من بره وجوه امريكا اللى مشته من الوكالة الدوليه علشان قال العراق مفهاش نووى
</su>
<su id="bolt-arz-DF-175-182187-574557_p22_su9">
  هتحبه يجى رئيس لمصر
</su>
<su id="bolt-arz-DF-175-182187-574557_p22_su10">
 ارجو التعقل والبعد عن كل التعليقات الخايبه (مايو بنتو وجيبه مراته ؟) ونشوف مصلحه مصر
</su>
</post>
<post id="bolt-arz-DF-175-182187-574557_p23">
<su id="bolt-arz-DF-175-182187-574557_p23_su1">
 انا بس نفسى اسال سؤال واحد مع كامل احترامى لصاحبه الموضع
</su>
<su id="bolt-arz-DF-175-182187-574557_p23_su2">
 هو احنا ليه ماسكين الراجل تهزيئ من اول الثورة 
</su>
<su id="bolt-arz-DF-175-182187-574557_p23_su3">
 واهو سابهلكوا ومشى وبردو مش عاتقينه ليييييييييه
</su>
<su id="bolt-arz-DF-175-182187-574557_p23_su4">
 وبعدين بالنسبه للاخت اللى بتقول انه مش هينفع بعد بوسه انجلينا جولى احب اقولك ان احنا شعب تافهه اكتر وبنتفرج على توفيق عكاشه كتير اووووووووى
</su>
<su id="bolt-arz-DF-175-182187-574557_p23_su5">
 وعلى فكرة مرشد الاخوان لما قابل وزيرة الخارجيه المريكيه من شهر تقريبا وسلم عليها بايده مسكنا الراجل 
</su>
<su id="bolt-arz-DF-175-182187-574557_p23_su6">
 بهدله 
</su>
<su id="bolt-arz-DF-175-182187-574557_p23_su7">
  وقولنا الاخوان بيصافحوا النساء الاجنبيات 
</su>
<su id="bolt-arz-DF-175-182187-574557_p23_su8">
 مع ان الشيخ القرضاوى اجاز الاحاديث الشريفه السلام فى حين الطرف الاخر هو من بدا بالسلام حتى لا يسبب له الحرج 
</su>
<su id="bolt-arz-DF-175-182187-574557_p23_su9">
 ومش معنى انى بقول كده يبقى بقارن سلام الايدى بالقبله
</su>
<su id="bolt-arz-DF-175-182187-574557_p23_su10">
  ولكن دى ثقافه لا يعرفها الا الغرب وتعنى عندهم السلام 
</su>
<su id="bolt-arz-DF-175-182187-574557_p23_su11">
 وبعدين الدكتور محمد البرادعى راجل محترم 
</su>
<su id="bolt-arz-DF-175-182187-574557_p23_su12">
 ولو كان باس انجلينا جولى فى مهرجان ثقافى ونزل من نظرنا فهناك ابطال السينما يفعلون الفراحش فى افلامهم
</su>
<su id="bolt-arz-DF-175-182187-574557_p23_su13">
  ومع ذلك نحبهم ونحترمهم وبنجرى وراهم لما بنشوفهم
</su>
<su id="bolt-arz-DF-175-182187-574557_p23_su14">
 حقاً اننا شعب تافه 
</su>
</post>
<post id="bolt-arz-DF-175-182187-574557_p24">
<su id="bolt-arz-DF-175-182187-574557_p24_su1">
 يا ريت يرجع تانى لان كلنا عارفين هون انسحب ليه اصلا
</su>
<su id="bolt-arz-DF-175-182187-574557_p24_su2">
 بس لو رجع على فساد وده لا اتوقعه ابدا فمش هرشحه
</su>
<su id="bolt-arz-DF-175-182187-574557_p24_su3">
 لان هو فى البدايه انسحب عشان خاطر فى فساد
</su>
</post>
<post id="bolt-arz-DF-175-182187-574557_p25">
<su id="bolt-arz-DF-175-182187-574557_p25_su1">
 طب قال ليه انه هيترشح من الاول هو لسه واخد باله انها لعبه قذره
</su>
</post>
<post id="bolt-arz-DF-175-182187-574557_p32">
<su id="bolt-arz-DF-175-182187-574557_p32_su1">
 لا هو افتكر زينا كلنا ان بعد الثوره الحال اتبدل 
</su>
<su id="bolt-arz-DF-175-182187-574557_p32_su2">
 لكن اكتشف زينا كلنا برده ان مبارك والمجلس العسكرى وجهان لعمله واحده
</su>
<su id="bolt-arz-DF-175-182187-574557_p32_su3">
 المجلس العسكرى عايز ارجوز يحركه على مزاجه
</su>
</post>
<post id="bolt-arz-DF-175-182187-574557_p34">
<su id="bolt-arz-DF-175-182187-574557_p34_su1">
 طيب تفتكرى ايه الشروط الصالحه اللى ممكن يقبل بيها البرادعى للرجوع فى قراره
</su>
<su id="bolt-arz-DF-175-182187-574557_p34_su2">
 اقصد يعنى ايه هى الخطوات المفروض اتخذها لو فعلا الفساد اتشال
</su>
<su id="bolt-arz-DF-175-182187-574557_p34_su3">
  يعنى مثلا هو قال انا هنسحب من الترشح عشان هرجع فى صفوف الميدان من تانى 
</su>
<su id="bolt-arz-DF-175-182187-574557_p34_su4">
 والمفروض لما يرجع يكون السبب اللى هو مشه عشانه يكون اتصلح
</su>
</post>
<post id="bolt-arz-DF-175-182187-574557_p44">
<su id="bolt-arz-DF-175-182187-574557_p44_su1">
 مش هقولك غير لما تشيلى صوره توقيعك 
</su>
<su id="bolt-arz-DF-175-182187-574557_p44_su2">
 ولا اقولك خلاص خلاص عشان متعيطيش 
</su>
<su id="bolt-arz-DF-175-182187-574557_p44_su3">
 اسمى نـــــــــــــــور
</su>
<su id="bolt-arz-DF-175-182187-574557_p44_su4">
 بصى يعنى مثلا محاسبه القتله اللى موتوا الناس كان ايامها بئه احداث ماسبيرو ومحمد محمود
</su>
<su id="bolt-arz-DF-175-182187-574557_p44_su5">
 تقريبا فى الوقت ده هو انسحب ودى كانت من اقوى الاحداث اللى هزت مشاعر الناس اصلا
</su>
<su id="bolt-arz-DF-175-182187-574557_p44_su6">
 وطبعا بئه ولاء المجلس العسكرى لمبارك وبأدله كتييره
</su>
<su id="bolt-arz-DF-175-182187-574557_p44_su7">
 هو اصلا دكتور البرادعى ملوش بيان او خبر بيقول فيه لو اتحقق كذا انا هرجع تانى لسباق الترشح
</su>
<su id="bolt-arz-DF-175-182187-574557_p44_su8">
 بس اكيد الاسباب اللى هو مشى عشانها لو اتحققت وبقى كله تمام
</su>
<su id="bolt-arz-DF-175-182187-574557_p44_su9">
 يبقى ايه المانع من رجوعه
</su>
<su id="bolt-arz-DF-175-182187-574557_p44_su10">
 ماشى يا احلى نور فى الدنيا
</su>
<su id="bolt-arz-DF-175-182187-574557_p44_su11">
 بس تفتكرى ان اللى غلط واجرم فى حق الناس هو اللى هيحاسب نفسه
</su>
<su id="bolt-arz-DF-175-182187-574557_p44_su12">
 ليه البرادعى ميترشحش فى الانتخابات
</su>
<su id="bolt-arz-DF-175-182187-574557_p44_su13">
 ولما يبقى رئيس هوم بقى اللى يعيد محاكمه مبارك
</su>
<su id="bolt-arz-DF-175-182187-574557_p44_su14">
 ويعزل المشير نفسه ويحكمه وهو وكل من شارك فى قتل الناس
</su>
<su id="bolt-arz-DF-175-182187-574557_p44_su15">
 تفتكرى ليه هو مفكرش بالطريقه دى يانور
</su>
<su id="bolt-arz-DF-175-182187-574557_p44_su16">
 مش واثق مثلا فى شعبيته
</su>
<su id="bolt-arz-DF-175-182187-574557_p44_su17">
 ولا بيحب ياخد كل حاجه على الجاهز  والناس كلها متحاكمه وميتعبش نفسه  هو 
</su>
<su id="bolt-arz-DF-175-182187-574557_p44_su18">
 يعنى اسئله كتير من النوع ده ممكن تدور فى عقول ناس كتيييييييييييير
</su>
</post>
<post id="bolt-arz-DF-175-182187-574557_p47">
<su id="bolt-arz-DF-175-182187-574557_p47_su1">
 ربنا يخليكى يا حبيبتى
</su>
<su id="bolt-arz-DF-175-182187-574557_p47_su2">
 بصى هو كلامك صح 
</su>
<su id="bolt-arz-DF-175-182187-574557_p47_su3">
 بس ممكن يكون انتى حسباها كده وهو يكون حاسبها بطريقه تانيه خالص
</su>
<su id="bolt-arz-DF-175-182187-574557_p47_su4">
 وانا معاكى فى حكايه ان البرادعى ملهوش ملهوش شعبيه كافيه لضمان نجاحه 100 %
</su>
<su id="bolt-arz-DF-175-182187-574557_p47_su5">
 وعلى فكره اغلب المرشحين بل تقريبا كلهم محدش فينا قادر يحدد مين اللى هيكسب
</su>
<su id="bolt-arz-DF-175-182187-574557_p47_su6">
 ولا خد ليه شعبيه كافيه ليه يعنى مثلا ناس كتير كانت مؤيده للشيخ حازم 
</su>
<su id="bolt-arz-DF-175-182187-574557_p47_su7">
 وفاجأه سابته والعكس صحيح
</su>
<su id="bolt-arz-DF-175-182187-574557_p47_su8">
 وهو ده اللى عمال يحصل بين المرشحين كلهم حاليا
</su>
<su id="bolt-arz-DF-175-182187-574557_p47_su9">
  بصى ما لينا مش موضوعنا يعنى
</su>
<su id="bolt-arz-DF-175-182187-574557_p47_su10">
 وعلى فكره يا اسيل انا مش مرشحه البرادعى وحباه وهو صالح وكويس للبلد 100 %
</su>
<su id="bolt-arz-DF-175-182187-574557_p47_su11">
 بل انا اعتبرته بالنسبالى احسن الوحشين مع كامل الاحترام لباقى المرشحين
</su>
</post>
<post id="bolt-arz-DF-175-182187-574557_p48">
<su id="bolt-arz-DF-175-182187-574557_p48_su1">
 طب تفتكرى ليه البرادعى مااعلنش سبب صريحح لانسحابه
</su>
<su id="bolt-arz-DF-175-182187-574557_p48_su2">
 يبقا ازاى حيعلن سبب لعودة ترشيحه
</su>
<su id="bolt-arz-DF-175-182187-574557_p48_su3">
 يعنى ممكن طبعا البردعى لان البرادعى دماغه كبيره
</su>
<su id="bolt-arz-DF-175-182187-574557_p48_su4">
 يقولك انا اصلا مانسحبتش منالانتخابات بصفه رسمييه
</su>
</post>
<post id="bolt-arz-DF-175-182187-574557_p54">
<su id="bolt-arz-DF-175-182187-574557_p54_su1">
 طيب انا هسأل سؤال رخم شويه ومعلش استحملينى
</su>
<su id="bolt-arz-DF-175-182187-574557_p54_su2">
 لو مثلا نزل 40 مليون مصرى فى انتخابات الرئاسه
</su>
<su id="bolt-arz-DF-175-182187-574557_p54_su3">
 وفاز مرشح معين اى ان كان اسمه
</su>
<su id="bolt-arz-DF-175-182187-574557_p54_su4">
 ده مش يبقى حائط سد امام الطبخات والتزوير 
</su>
<su id="bolt-arz-DF-175-182187-574557_p54_su5">
 ويقفل السكه امام  اى حد يشكك فى اراده المصريين
</su>
<su id="bolt-arz-DF-175-182187-574557_p54_su6">
  ولا ساعتها مش هنسمع لرأى الشعب ونشكك برضه فى الانتخابات 
</su>
<su id="bolt-arz-DF-175-182187-574557_p54_su7">
 ياحببتي ينزلو على اي اساس اذا كان من دلوقتي الطبخه شغاله
</su>
<su id="bolt-arz-DF-175-182187-574557_p54_su8">
 انتي عرفتي الانتخابات الرئاسيه هاتكون ازاي؟؟؟
</su>
<su id="bolt-arz-DF-175-182187-574557_p54_su9">
  هاتكون زي الاستفتاء بالبطاقه الدواره
</su>
<su id="bolt-arz-DF-175-182187-574557_p54_su10">
  ياعني اي حد يروح اي مكان من غير حصر ولا عدد ولا امضا ولا اي حاجه 
</su>
<su id="bolt-arz-DF-175-182187-574557_p54_su11">
 ياعني تزوير بالعبيييييط ومجلس الشعب بيقول هايغير القانون ده
</su>
<su id="bolt-arz-DF-175-182187-574557_p54_su12">
  وفي ضغوط بعدم تغييره وكلمه المجلس العسكري هيا اللي هاتمشي
</su>
<su id="bolt-arz-DF-175-182187-574557_p54_su13">
  دا غير عدم امكانية الطعن على نتيجة الاتخابات
</su>
<su id="bolt-arz-DF-175-182187-574557_p54_su14">
  دا غير بقا لما جماعه الاخوان توجه اعضائها للرئيس التوافقي ده 
</su>
<su id="bolt-arz-DF-175-182187-574557_p54_su15">
 والفلول ويشتغل التدليس على الناس زي ماحصل في الاستفتاء
</su>
<su id="bolt-arz-DF-175-182187-574557_p54_su16">
 احنا خلاص طفح بينا الكيل
</su>
<su id="bolt-arz-DF-175-182187-574557_p54_su17">
  الثوره ضاعت حسبنا الله ونعم الوكيل وكل ثوره وانتي طيبه 
</su>
<su id="bolt-arz-DF-175-182187-574557_p54_su18">
 واقسم بالله اول من هايدفع الثمن هم الاسلاميين لانهم مجرد سلم وخطوه لكسر ظهر الثوره 
</su>
<su id="bolt-arz-DF-175-182187-574557_p54_su19">
 وهاتشوفي هاينقلبو عليهم ازاي بعد كده
</su>
</post>
<post id="bolt-arz-DF-175-182187-574557_p106">
<su id="bolt-arz-DF-175-182187-574557_p106_su1">
 هو انتى مش لاقيه موضوع تكتبى فيه والا ايه 
</su>
<su id="bolt-arz-DF-175-182187-574557_p106_su2">
 متشوفى موضوع هجومى عن خيانته وعمالته والا صوره سخنى كده تردد ايه اللى بتتكلمى عنه
</su>
<su id="bolt-arz-DF-175-182187-574557_p106_su3">
 دكتور البرادعى واخد موقف من العك السياسى والفوضى الموجودة
</su>
<su id="bolt-arz-DF-175-182187-574557_p106_su4">
  ورجوعه معناه ان الفوضى انتهت والموضوع تم ترتيبه قانونيا ودستوريا 
</su>
<su id="bolt-arz-DF-175-182187-574557_p106_su5">
 وانا لا اظن انه حيترشح لان الاطراف المسيطرة على البلد حاليا عاجبها العك والفوضى
</su>
<su id="bolt-arz-DF-175-182187-574557_p106_su6">
  مناسب لا سلوبها ونظامها متقلقوش
</su>
</post>
<post id="bolt-arz-DF-175-182187-574557_p151">
<su id="bolt-arz-DF-175-182187-574557_p151_su1">
 هههههههههههههههههههههههههههههههههه
</su>
<su id="bolt-arz-DF-175-182187-574557_p151_su2">
 ارتاحوا الراجل ريح دماغه وكسب نفسه ومش عايز يحكم مصر
</su>
<su id="bolt-arz-DF-175-182187-574557_p151_su3">
 ومصر هى الخسرانه
</su>
<su id="bolt-arz-DF-175-182187-574557_p151_su4">
 انما هو كسب راحة باله
</su>
<su id="bolt-arz-DF-175-182187-574557_p151_su5">
 طب ماتقوليلنا انتو يا اللى مش بتحبوا البرادعى
</su>
<su id="bolt-arz-DF-175-182187-574557_p151_su6">
 لو مرشحش نفسه هتحترموه لانه عند موقفه؟؟؟؟
</su>
</post>
<post id="bolt-arz-DF-175-182187-574557_p167">
<su id="bolt-arz-DF-175-182187-574557_p167_su1">
 والله انا نفسي يبقي رئيس جمهوريه 
</su>
<su id="bolt-arz-DF-175-182187-574557_p167_su2">
 لانه وطني بجد 
</su>
<su id="bolt-arz-DF-175-182187-574557_p167_su3">
 ل كن خايفه لحسن يطلع بفضيحه في الانتخابات دي
</su>
</post>
</multipost>
