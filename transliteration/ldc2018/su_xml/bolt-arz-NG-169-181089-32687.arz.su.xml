<multipost id="bolt-arz-NG-169-181089-32687" language="Arabic">
<post id="bolt-arz-NG-169-181089-32687_p1">
<su id="bolt-arz-NG-169-181089-32687_p1_su1"> فساد .. في لقطة</su>
<su id="bolt-arz-NG-169-181089-32687_p1_su2"> صور .. حبيت تشاركوني حرقة الدم اللي حصلتلي واللي حصلتلي قبل كدا لما رئيس الوزراء كان بيقزقز لب في المجلس الموقر</su>
<su id="bolt-arz-NG-169-181089-32687_p1_su3"> دا وزير المالية المصري "يوسف بطرس غالي" في جلسة مجلس الشعب يوم 17 مايو 2009 أثناء مناقشة زيادة العلاوة الاجتماعية</su>
<su id="bolt-arz-NG-169-181089-32687_p1_su4"> طبعا دا وزير المالية .. يعني المسؤول عن التوظيف والتنظيم والتوزيع والحسابات والدفاتر والتقارير والموازنات المالية لجمهورية مصر العربية بيلعب جيمز في مجلس الشعب</su>
<su id="bolt-arz-NG-169-181089-32687_p1_su5"> يا ترى الوقت دا كان بريك ؟ راحة يعني ؟</su>
<su id="bolt-arz-NG-169-181089-32687_p1_su6"> ويا تري الوقت دا هو بياخد عليه مقابل من الدولة والا "كادو" من سيادته وعلشان كدا بيلعب جيمز</su>
<su id="bolt-arz-NG-169-181089-32687_p1_su7"> والا يمكن مظلوم ؟ واللون الأخضر دا لون مبنى وزارة المالية وكان بيشاهد جماله ؟</su>
<su id="bolt-arz-NG-169-181089-32687_p1_su8"> ويا ترى العلاوة تمت مناقشتها ! واللا لأ ؟</su>
<su id="bolt-arz-NG-169-181089-32687_p1_su9"> الله اعلم</su>
<su id="bolt-arz-NG-169-181089-32687_p1_su10"> المهم اننا الحمد لله .. في كل يوم بنتقدم والحكومة بتثبت نجاحها أقصد فشلها !!</su>
</post>
<post id="bolt-arz-NG-169-181089-32687_p2">
<su id="bolt-arz-NG-169-181089-32687_p2_su1"> يا عمرو دا انته حقود عشان يعني لعبه واحده لعبها عمو تعمل كل ده </su>
<su id="bolt-arz-NG-169-181089-32687_p2_su2"> دا كان بيجرب</su>
<su id="bolt-arz-NG-169-181089-32687_p2_su3"> وحكايه اللب برده كان بيشوف هو ده طعمه ايه </su>
<su id="bolt-arz-NG-169-181089-32687_p2_su4"> اصل قدام المجلس في عم محمد بتاع اللب</su>
<su id="bolt-arz-NG-169-181089-32687_p2_su5"> هو حب يساعه عم محمد واشتري منه بربع جنيه لب </su>
<su id="bolt-arz-NG-169-181089-32687_p2_su6"> هي دي الحكايه </su>
<su id="bolt-arz-NG-169-181089-32687_p2_su7"> دا الشعب المصري دا ليه حاجات ظلمتوا الراجل معاكوا</su>
<su id="bolt-arz-NG-169-181089-32687_p2_su8"> طبعا الكلام اللي قولته دا كله ف البطاطس</su>
<su id="bolt-arz-NG-169-181089-32687_p2_su9"> تحياتي ليك يا عمرو</su>
<su id="bolt-arz-NG-169-181089-32687_p2_su10"> لينس</su>
</post>
<post id="bolt-arz-NG-169-181089-32687_p5">
<su id="bolt-arz-NG-169-181089-32687_p5_su1"> تفتكر يا عمرو ان الصور الي تحرق الدم هيتعبر عنها بلقطه واحده</su>
<su id="bolt-arz-NG-169-181089-32687_p5_su2"> فيه حاجات كتير أوي أفظع من كده عايزه ألبوم صور مش صوره واحده</su>
<su id="bolt-arz-NG-169-181089-32687_p5_su3"> تسلم عمرو</su>
</post>
<post id="bolt-arz-NG-169-181089-32687_p6">
<su id="bolt-arz-NG-169-181089-32687_p6_su1"> انتو مستغربين كدة لية انا مش فاهمة !!</su>
<su id="bolt-arz-NG-169-181089-32687_p6_su2"> واحد بيلعب ع الشعب كلة</su>
<su id="bolt-arz-NG-169-181089-32687_p6_su3"> اية المشكلة اما بيلعب فى موبايلة عادى بقى</su>
<su id="bolt-arz-NG-169-181089-32687_p6_su4"> شكرا لك استاذ عمرو ع النقل</su>
<su id="bolt-arz-NG-169-181089-32687_p6_su5"> خالص احترامى</su>
</post>
</multipost>
