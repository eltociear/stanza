<?xml version="1.0" encoding="UTF-8"?>
<multipost id="bolt-arz-DF-221-194677-6459218" language="Arabic">
<post id="bolt-arz-DF-221-194677-6459218_p1">
<su id="bolt-arz-DF-221-194677-6459218_p1_su1">
اعتداءات جسيمة بالالفاظ والسب وتشابك بالايدى على المستشار نجيب جبرائيل
</su>
<su id="bolt-arz-DF-221-194677-6459218_p1_su2">
17/01/2008
</su>
<su id="bolt-arz-DF-221-194677-6459218_p1_su3">
اعتداءات جسيمة بالالفاظ والسب وتشابك بالايدى على المستشار نجيب جبرائيل فى قضية محمد حجازى يوم الثلاثاء 15/01/2008
</su>
<su id="bolt-arz-DF-221-194677-6459218_p1_su4">
اعتداءات جسيمة بالالفاظ والسب وتشابك بالايدى على المستشار/ نجيب جبرائيل فى قاعة وعلى مرأى ومسمع من المحكمة
</su>
<su id="bolt-arz-DF-221-194677-6459218_p1_su5">
المحكمة تستدعى المقدم رئيس المباحث لحماية د. نجيب جبرائيل
</su>
<su id="bolt-arz-DF-221-194677-6459218_p1_su6">
نجيب جبرائيل يخرج فى حماية من الشرطة الى سيارته بعد ان رفض مقدم الشرطة حمايته للخروج الى الشارع لاستقلال سيارته
</su>
<su id="bolt-arz-DF-221-194677-6459218_p1_su7">
جبرائيل يبلغ وزير الداخلية بوقائع هذا الاعتداء وتقاعس الشرطة عن حمايته
</su>
<su id="bolt-arz-DF-221-194677-6459218_p1_su8">
وكان جبرائيل قد اعلن فى تدخله فى قضية محمد حجازى انه غير منضم الى محمد حجازى وانما كان تدخله الى جانب فضيلة شيخ الازهر ورئيس الوزراء ووزير الداخلية ومفتى الديار المصرية فى الدعوى المرفوعة ضدهم بالزامهم بتطبيق حد الردة على محمد حجازى
</su>
<su id="bolt-arz-DF-221-194677-6459218_p1_su9">
وجاء فى صحيفة تدخل جبرائيل انه يرفض حد الردة حماية للحريات والمعتقدات الدينية
</su>
<su id="bolt-arz-DF-221-194677-6459218_p1_su10">
احد المحامين المسلمين يقول امام المحكمة انه لا يوجد دين فى مصر سوى الاسلام وان المسيحيين واليهوديين مجرد شرائع
</su>
<su id="bolt-arz-DF-221-194677-6459218_p1_su11">
ويزعم بقوله انه يوجد فى كل محافظة قس يقوم بالتنصير ويعطى كل متنصر 100 الف جنيه
</su>
<su id="bolt-arz-DF-221-194677-6459218_p1_su12">
جبرائيل يرد ويقول ان هذه ليست القضية المنظورة والمحكمة لا تبالى
</su>
<su id="bolt-arz-DF-221-194677-6459218_p1_su13">
المحكمة سمحت فقط لجبرائيل شرح اسباب تدخله لكن لم يستطع ان يوقف الهجوم والسباب والتشابك بالايدى الذى وقع عليه
</su>
<su id="bolt-arz-DF-221-194677-6459218_p1_su14">
جبرائيل اذا لم يتخذ وزير الداخلية اجراء ضد هؤلاء الغوغائيين والمتطرفين سوف يرفع قضيته امام الرأى العام والمحاكم الدولية ويؤكد ان ما حدث هو الارهاب بعينه
</su>
<su id="bolt-arz-DF-221-194677-6459218_p1_su15">
القاهرة فى 15/1/2008
</su>
<su id="bolt-arz-DF-221-194677-6459218_p1_su16">
(نقلا عن المدافعون عن حقوق الإنسان)
</su>
</post>
<post id="bolt-arz-DF-221-194677-6459218_p3">
<su id="bolt-arz-DF-221-194677-6459218_p3_su1">
ماريان و أختها كانوا بنتين قاصر دون السن القانونى و ضحك عليهم شباب مسلم منحل " كلاب بلدى يعنى " و نكحوهم نكاحا شريفا خالصا
</su>
<su id="bolt-arz-DF-221-194677-6459218_p3_su2">
و الأمن سهل لهم نكاح فتاتين قاصرتين و أسلمتهن...
</su>
<su id="bolt-arz-DF-221-194677-6459218_p3_su3">
و البنتين لما لاقوا إنهم فقدوا أعز ما يملكوا و أهلهم صعايدة راحوا إضطروا يأسلموا " و يستنجدوا بأمة الإسلام من بطش النصارى الكفار "
</su>
<su id="bolt-arz-DF-221-194677-6459218_p3_su4">
و ماريان و أختها قالوا بالنص و الحرف الواحد لما طلعوا فى التليفزيون " إحنا حبينا الأولاد.. و بعد كده لقينا الإسلام حلو فأسلمنا "
</su>
<su id="bolt-arz-DF-221-194677-6459218_p3_su5">
يعنى أسلمتهم واضح جدا إنه جه بعد قصة جنسية صريحة مع شباب مش بعد إقتناع فعلى بالإسلام كما إقتنع حجازى بالمسيحية فكريا و إيمانيا
</su>
<su id="bolt-arz-DF-221-194677-6459218_p3_su6">
و البنتين هيعملوا إيه مع أهلهم بعد الفضيحة.. غير إنهم يضحكوا على أمة المسلمين كلهم و يستنجدوا بيهم
</su>
<su id="bolt-arz-DF-221-194677-6459218_p3_su7">
و يهب شباب المسلمين لحماية ساقطتين زنتا تحت السن القانونى بحجة أنهما قالا الشهادتين
</su>
<su id="bolt-arz-DF-221-194677-6459218_p3_su8">
و عموما ماريان و أختها لما طلعلوا يتشحتفوا و يقولوا إنهم أسلموا بمحض إرادتهم.. محدش طالب بعودتهما فى داهية يعنى...
</su>
<su id="bolt-arz-DF-221-194677-6459218_p3_su9">
أما وفاء قسطنطين قالت أمام وكيل النيابة " ولدت مسيحية و أعيش مسيحية و سأموت مسيحية "
</su>
<su id="bolt-arz-DF-221-194677-6459218_p3_su10">
أما محمد حجازى فقال " ###... كمعنى يعنى
</su>
<su id="bolt-arz-DF-221-194677-6459218_p3_su11">
لكن المسلمين ماسكين فيه بإيديهم و سنانهم و مش راضيين يسيبوه يبقى مسيحى لأنه لازم يبقى مسلم و رجله فوق رقبته و إلا يبقى مسيحى... بس من غير رقبة
</su>
<su id="bolt-arz-DF-221-194677-6459218_p3_su12">
فى حين إن أم ماريان كانت عايزة تشوفهم و بس عشان تتطمن عليهم...
</su>
<su id="bolt-arz-DF-221-194677-6459218_p3_su13">
أما والد حجازى فقد طالب بقطع رأس إبنه ذلك الكافر الزنديق
</su>
</post>
<post id="bolt-arz-DF-221-194677-6459218_p7">
<su id="bolt-arz-DF-221-194677-6459218_p7_su1">
مفيش أى زعل خالص يا أخت ماريانا
</su>
<su id="bolt-arz-DF-221-194677-6459218_p7_su2">
أنا واخد الموضوع ببساطة شديدة عشان كده ردى السابق كان رد فكاهى بالأساس
</su>
<su id="bolt-arz-DF-221-194677-6459218_p7_su3">
أما حكاية متضامن مع قضيتى إزاى أخسره...
</su>
<su id="bolt-arz-DF-221-194677-6459218_p7_su4">
يعنى.. عايز أقول حاجة
</su>
<su id="bolt-arz-DF-221-194677-6459218_p7_su5">
بصراحة كده مالوش أى لازمة أى بنى أدم متضامن مع قضيتى لو هيزعل منى لو قلت كلمة كده و لا كده لأنه لو عنده مبادئ ثابتة مكنش المفروض يتآثر بمجرد كلام شافه ع النت
</su>
<su id="bolt-arz-DF-221-194677-6459218_p7_su6">
يعنى إحنا كأقباط شايفين من زمان الشعراوى لما كان بيتريق على المسيح و مثل العذارى
</su>
<su id="bolt-arz-DF-221-194677-6459218_p7_su7">
شفنا فى المدارس المدرسين المعاتيه اللى كانوا بيلمحوا و يتريقوا
</su>
<su id="bolt-arz-DF-221-194677-6459218_p7_su8">
هل ده مثلا خلانى كمسيحى أنشأ و قلبى مليان كراهية للمسلمين ؟؟؟ أبدا...
</su>
<su id="bolt-arz-DF-221-194677-6459218_p7_su9">
يمكن محدش يصدقنى لكن اللى يعرفنى فى الواقع يعرفنى كويس
</su>
<su id="bolt-arz-DF-221-194677-6459218_p7_su10">
أنا شفت التهكم من دينى و عقيدتى من زمان و مع كل ده لم تتآثر مبادئى و أولها المساواة و العدل
</su>
<su id="bolt-arz-DF-221-194677-6459218_p7_su11">
و عمرى ما طلبت إننا نطلع ع المسلمين و نموتهم.. أو أروح أفجر نفسى فى جامع
</su>
<su id="bolt-arz-DF-221-194677-6459218_p7_su12">
و أعتقد إنتى كقبطية لديك نفس الشعور برضه..
</su>
<su id="bolt-arz-DF-221-194677-6459218_p7_su13">
لأن مهما شفنا من المسلمين هتفضل برضه مبادئ الحق و الخير ثابتة و مش هنغيرها
</su>
<su id="bolt-arz-DF-221-194677-6459218_p7_su14">
لكن يجى لى واحد مسلم و يقول " أنا بحبكم و متضامن معاكم ".. و لما سعادته يروح يقراله كام مقال عن دينه يتقمص و يتضايق خالص و يقول " ملعون أبو الأقباط و يستاهلوا اللى بيحصل فيهم " !!!
</su>
<su id="bolt-arz-DF-221-194677-6459218_p7_su15">
واحد زى ده يبقى قلته أحسن بصراحة...
</su>
<su id="bolt-arz-DF-221-194677-6459218_p7_su16">
أنا مش هبوس رجله عشان سعادته فكر كإنسان حقيقى و طالب بحقوق إخوان له فى الإنسانية و بالنسبة لإحساس إنسان بإنسان...
</su>
<su id="bolt-arz-DF-221-194677-6459218_p7_su17">
زى ما قال عمرو قبل كده إن الرصاصة خرجت من المسدس خلاص...
</su>
<su id="bolt-arz-DF-221-194677-6459218_p7_su18">
فاللى بدأوا بإهانة الآخرين و عقائدهم و تكفيرهم ميزعلوش لو حصل معاهم العكس و لازم يكون عندهم إيمان أكبر بدينهم..
</su>
<su id="bolt-arz-DF-221-194677-6459218_p7_su19">
زى ما الأقباط عندهم إيمان بإلههم و لم تجدى معهم محاولات طمسهم و إفناءهم طول التاريخ و للأبد
</su>
</post>
<post id="bolt-arz-DF-221-194677-6459218_p10">
<su id="bolt-arz-DF-221-194677-6459218_p10_su1">
هو ليه كل اما جزء يتعدل عشرة يتعوجوا ، والموضوع هنا بيتكلم مش عن محمد حجازى او وفاء قسطنطين او قرد مسلسل.
</su>
<su id="bolt-arz-DF-221-194677-6459218_p10_su2">
احنا بنتناقش فى حرية انسان
</su>
<su id="bolt-arz-DF-221-194677-6459218_p10_su3">
حق ربنا سبحانه وتعالى خلقه واعطاه لكل انسان
</su>
<su id="bolt-arz-DF-221-194677-6459218_p10_su4">
ومسألة التعدى على الاستاذ نجيب او غيره مسألة همجية بحتة حتى لو كان مع محمد او غيره او كان ضد الاسلام،انما اننا ندخل الموضوع فى اشمعنا ومش اشمعنا ونسب رموز دينية وبشر اصطفاهم ربنا يبقى كده بنعك،
</su>
<su id="bolt-arz-DF-221-194677-6459218_p10_su5">
اولا محمد حجازى لما تحول للمسيحية لم يضيف للدين المسيحى شىء ولن يضيف،وكذلك عندما ترك الاسلام لم ينتقص الاسلام او يتحول الى دين مهمش،
</su>
<su id="bolt-arz-DF-221-194677-6459218_p10_su6">
اذن دخول محمد او خروجه لم يفيد الطرفين مطلقا انما زاد الاحتقان بين الطرفين ،
</su>
<su id="bolt-arz-DF-221-194677-6459218_p10_su7">
اتذكر انه عندما بدأت الدولة ترسل قوات وعلماء واشخاص مفيدين للبلد الى السودان عندما كانت جزء من مصر هذا الكلام قبل الثورة للعلم السودان ودول افريقية عديدة كانت وثنية وبلا اديان ايضا
</su>
<su id="bolt-arz-DF-221-194677-6459218_p10_su8">
مع حملات التعليم والتطوير المصرية ارسل الى السودان اساتذة ازهريين وايضا مسيحيين، ممثلين للدين الاسلامى من خلال الازهر وللدين المسيحى على المذهب الارثوذكسى الى السودان
</su>
<su id="bolt-arz-DF-221-194677-6459218_p10_su9">
ومن اراد الاسلام واقتنع به دخله ومن اراد المسيحية واقتنع بها قد دخل فيها دون اكراه ،دون تعسف،دون محاولة تشتيت وتمزيق فى ديانة الاخر
</su>
<su id="bolt-arz-DF-221-194677-6459218_p10_su10">
فالطرفين ادوا رسالتهم لتوصيل الايمان والتوحيد بالله الى الناس
</su>
<su id="bolt-arz-DF-221-194677-6459218_p10_su11">
وكل فرد اقتنع بفكر وعقيدة شعر بالارتياح معها،
</su>
<su id="bolt-arz-DF-221-194677-6459218_p10_su12">
اما الان نتحدث عن اعتداء على انسان بعيدا عن منصبه او دينه فقد اراد حماية انسان من القتل ولا يخفى علينا هذا
</su>
<su id="bolt-arz-DF-221-194677-6459218_p10_su13">
وفى نفس الوقت مساندة الازهر والمفتى فيما رفع ضدهم من قضايا،لا اظن اننا هنا او فى الحياة لكى نسب او نلعن اشخاص لم يسببوا ضررا لنا حتى وان كان كلام منقول فالغضب يظهر.............
</su>
</post>
</multipost>
