<multipost id="bolt-arz-NG-169-181090-38908" language="Arabic">
<post id="headline">
<su id="headline_su1"> لأول مرة منذ 30 عاماً بدء الدراسة بالجامعات بدون حرس الداخلية وأمن الدولة</su>
</post>
<post id="bolt-arz-NG-169-181090-38908_p1">
<su id="bolt-arz-NG-169-181090-38908_p1_su1"> لأول مرة منذ 30 عاماً تنتظم الدراسة بالجامعات المصرية اليوم، السبت، بدون تواجد أفراد جهاز أمن الدولة والحرس الجامعى الذى ينتمى إلى الداخلية، حيث بدأت الدراسة القاهرة وعين شمس وأسيوط والزقازيق والمنوفية وجنوب الوادى وبنى سويف وبنها وفرع دمياط بجامعة المنصورة، وشهدت بعض هذه الجامعات مظاهرات فى أول أيام الدراسة، بينما تم تأجيلها فى باقى الجامعات.</su>
<su id="bolt-arz-NG-169-181090-38908_p1_su2"> وكان الحرس الجامعى أخلى جميع مواقعه الأربعاء والخميس الماضيين، وتسلمت وحدات الأمن الإدارى بالجامعات مهامها، وما زالت كل جامعة تحاول استكمال الهيكل الإدارى بها. </su>
<su id="bolt-arz-NG-169-181090-38908_p1_su3"> وبدأت الدراسة فى جامعة القاهرة بكليات الحقوق والآداب والتجارة، بينما بدأت فى جامعة عين شمس بكليتى طب الأسنان والعلوم.</su>
<su id="bolt-arz-NG-169-181090-38908_p1_su4"> ويرتدى أفراد الأمن المدنى فى جامعة القاهرة الذين حلوا بديلا للحرس الجامعى قميصا أزرق فاتح، وكرافتة أزرق جامعة، وجاكت أزرق، وحرصت الجامعة على عقد برامج ودورات تدريبية لهم قبل تسلمهم مهام العمل.</su>
<su id="bolt-arz-NG-169-181090-38908_p1_su5"> وأوضح اللواء معتز أبو شادى، أمين الجامعة، أن جهاز الأمن الإدارى بالجامعة سيتكون من 900 فرد سيؤدون نفس مهمة الحرس الرئيسية، والتى تتلخص فى حماية الأفراد والمنشآت والمخازن، مؤكدا عدم الاستعانة بأفراد من "الداخلية" نهائيا.</su>
<su id="bolt-arz-NG-169-181090-38908_p1_su6"> وأشار أبو شادى إلى أن الجامعة ستستعين ببعض السيدات كمشرفات أمن، بحيث تكون مهمتهن تفتيش السيدات، إضافة إلى كاميرات ستكون مهمتها مراقبة أسوار الجامعة، لتوفير الحماية التامة لمنشآت الجامعة.</su>
<su id="bolt-arz-NG-169-181090-38908_p1_su7"> وأضاف أنه تم التنسيق مع وزارة الداخلية لتأمين مخارج الجامعة والاستقبال فى قصر العينى، وعيادة طب الأسنان بالجامعة، إضافة إلى توفر وحدات من "الداخلية" خارج الحرم الجامعى.</su>
<su id="bolt-arz-NG-169-181090-38908_p1_su8"> وشهدت جامعة القاهرة اليوم مظاهرتين حيث تظاهر مئات الطلاب بكلية طب الأسنان بالجامعة للمطالبة بإقالة عميد الكلية، بينما تظاهر عشرات المعيدين وأعضاء الهيئة المعاونة بكلية دار العلوم للمطالبة بإقالة عميد الكلية.</su>
</post>
<post id="bolt-arz-NG-169-181090-38908_p3">
<su id="bolt-arz-NG-169-181090-38908_p3_su1"> اهلا بيكى يا سعوديه</su>
<su id="bolt-arz-NG-169-181090-38908_p3_su2"> معذره حبيت ارد مع اسراء ده طبعا بعد اذنها</su>
<su id="bolt-arz-NG-169-181090-38908_p3_su3"> بصى يا قمرايه</su>
<su id="bolt-arz-NG-169-181090-38908_p3_su4"> فيه فرق عندنا بين الامن المركزى الغير متواجد اصلا بالجامعه الا فى حاله المظاهرات وبيكون خارج الجامعه وفيه جهاز امن الدوله وفيه الحرس الجامعى وكل دول تبع وزاره الداخليه</su>
<su id="bolt-arz-NG-169-181090-38908_p3_su5"> اللى قالته اسراء بالخبر ان حرس الجامعات اللى احنا متعودين عليه زمان وكان يتبع بشكل كبير جهاز امن الدوله ده اللى اختفى وحل محله حرس من نوع جديد مدرب على التعامل مع الطلبه</su>
<su id="bolt-arz-NG-169-181090-38908_p3_su6"> وكل حدوده على البوابات والتعامل مع اى مخالفه داخل الجامعه</su>
<su id="bolt-arz-NG-169-181090-38908_p3_su7"> مش زى زمان</su>
<su id="bolt-arz-NG-169-181090-38908_p3_su8"> فكان اقرب لجهاز امن دوله مصغر داخل الجامعه</su>
<su id="bolt-arz-NG-169-181090-38908_p3_su9"> بس كده</su>
<su id="bolt-arz-NG-169-181090-38908_p3_su10"> واكيد لكل بلد سياستها الداخليه</su>
</post>
<post id="bolt-arz-NG-169-181090-38908_p4">
<su id="bolt-arz-NG-169-181090-38908_p4_su1"> خبر ي جميل يا ساره وخصوصا فى الوقت ده</su>
<su id="bolt-arz-NG-169-181090-38908_p4_su2"> بس فعلا كان متوقع المظاهرات من اول يوم فى الجامعات المصريه لعدم رضاء الطلبه عن بعض العمداء</su>
<su id="bolt-arz-NG-169-181090-38908_p4_su3"> وبما ان الكلمه دلوقتى بتكون فى المظاهرات يبقى حيتشالوا حيتشالوا</su>
<su id="bolt-arz-NG-169-181090-38908_p4_su4"> بس اللى قالقنى ان الوقت بيمر والدراسه بتتاخر فعليا</su>
<su id="bolt-arz-NG-169-181090-38908_p4_su5"> فليه مش يطالبوا بالتغيير مع الالتزام بعدم تاخير الدراسه</su>
<su id="bolt-arz-NG-169-181090-38908_p4_su6"> مهى المظاهره لغت محاضرات علشان يحضرها الطلبه</su>
<su id="bolt-arz-NG-169-181090-38908_p4_su7"> ربنا ييسر كل عسير</su>
</post>
<post id="bolt-arz-NG-169-181090-38908_p5">
<su id="bolt-arz-NG-169-181090-38908_p5_su1"> نهال شكرا على التوضيح بس مش قادرة افهم ليه حرس الجامعه يكون تابع لأمن الدوله !!!!!!!!!</su>
<su id="bolt-arz-NG-169-181090-38908_p5_su2"> حاسه اني عبيطه نوعا ما</su>
<su id="bolt-arz-NG-169-181090-38908_p5_su3"> بس أصل الموضوع غريب عليا شويه</su>
</post>
<post id="bolt-arz-NG-169-181090-38908_p9">
<su id="bolt-arz-NG-169-181090-38908_p9_su1"> والله يابنتي ماعرف هترسي علي ايه</su>
<su id="bolt-arz-NG-169-181090-38908_p9_su2"> ربنا يكرم ويستر</su>
</post>
<post id="bolt-arz-NG-169-181090-38908_p10">
<su id="bolt-arz-NG-169-181090-38908_p10_su1"> المهم انه يتم توفير امن للكليات والجامعات</su>
<su id="bolt-arz-NG-169-181090-38908_p10_su2"> لان فعلا الوضع الحالي صعب</su>
<su id="bolt-arz-NG-169-181090-38908_p10_su3"> شكرا لحضرتك استاذ حسن</su>
</post>
<post id="bolt-arz-NG-169-181090-38908_p11">
<su id="bolt-arz-NG-169-181090-38908_p11_su1"> كان مزعج جدا بصراحة</su>
<su id="bolt-arz-NG-169-181090-38908_p11_su2"> لكن البلطجة حاليا في القصر عندنا مرعبة</su>
<su id="bolt-arz-NG-169-181090-38908_p11_su3"> تخيل ناس بتكسر عيادات وناس بتضرب في الدكاترة في الاستقبال</su>
<su id="bolt-arz-NG-169-181090-38908_p11_su4"> وجود حرس الجامعة كان اسوأ شيء</su>
<su id="bolt-arz-NG-169-181090-38908_p11_su5"> والحمد لله انه انزاح</su>
<su id="bolt-arz-NG-169-181090-38908_p11_su6"> لكن المهم يوفروا افراد امن</su>
<su id="bolt-arz-NG-169-181090-38908_p11_su7"> شكرا لك دكتور</su>
</post>
</multipost>
