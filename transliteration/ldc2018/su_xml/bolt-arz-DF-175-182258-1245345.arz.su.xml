<?xml version="1.0" encoding="UTF-8"?>
<multipost id="bolt-arz-DF-175-182258-1245345" language="Arabic">
<post id="bolt-arz-DF-175-182258-1245345_p1">
<su id="bolt-arz-DF-175-182258-1245345_p1_su1">
انا اختكوا ف الله عندى ولد مقطقط كدة 4 سنوات وشهرين نور عينى
</su>
<su id="bolt-arz-DF-175-182258-1245345_p1_su2">
لما جة لسن المدارس وعشان انا منفصلة عن ابوة فمكنش معايا ادخلة مدرسة خاصة
</su>
<su id="bolt-arz-DF-175-182258-1245345_p1_su3">
والتجربيى عاوزين سن كبير
</su>
<su id="bolt-arz-DF-175-182258-1245345_p1_su4">
المهم دخلتة حضانة بس الحمد لله كويسة وبيراعوا ربنا ف العيال وتعليمهم
</su>
<su id="bolt-arz-DF-175-182258-1245345_p1_su5">
وساعتها مين وقفلى صاحبتى وحبيتى واختى اللى بتشتغل معايا
</su>
<su id="bolt-arz-DF-175-182258-1245345_p1_su6">
وقعدت تتحايل عليا تساهم معايا ف دفع مصاريفة عشان كمان يبقى هوا وابنها (تقريبا نفس السن ) مع بعض وميفترقوش
</su>
<su id="bolt-arz-DF-175-182258-1245345_p1_su7">
بس انا رفضت المهم
</su>
<su id="bolt-arz-DF-175-182258-1245345_p1_su8">
مرت الايام وهيا طبعا دفعت تقريبا 4 الاف ج مدرسة خاصة بقى
</su>
<su id="bolt-arz-DF-175-182258-1245345_p1_su9">
بس تصدقوا اقسم بالله الحضانة بتاعتى احسن منها بكنتتتتتتتتتتتتتتتتتتتتتتتتتتتتتتير جدا
</su>
<su id="bolt-arz-DF-175-182258-1245345_p1_su10">
اولا الميسات مش قد كدة ف تعليمهم للاطفال
</su>
<su id="bolt-arz-DF-175-182258-1245345_p1_su11">
وكل شوية طلباتتتتتتتتتتتتتتتتتتتتتتتتتتتتتتتتتتتتتتتتتتتت
</su>
<su id="bolt-arz-DF-175-182258-1245345_p1_su12">
وعاوزين لزق ولوح تعليمية ومجسمات طلبات كدة يجى ب 100 ج شهريا
</su>
<su id="bolt-arz-DF-175-182258-1245345_p1_su13">
واخر المتمة بقى
</su>
<su id="bolt-arz-DF-175-182258-1245345_p1_su14">
انا دايما بروح اجيب ابنى واعدى على ابنها اجيبة ونروح
</su>
<su id="bolt-arz-DF-175-182258-1245345_p1_su15">
روحت النهاردة ركزوا معايا طفل ف كجى وان
</su>
<su id="bolt-arz-DF-175-182258-1245345_p1_su16">
لقيت الميس بتقولى اشترى الملازم يا مدام بتاعتة عشان الامتحانات قربت
</su>
<su id="bolt-arz-DF-175-182258-1245345_p1_su17">
فبقولها ملازم اية
</su>
<su id="bolt-arz-DF-175-182258-1245345_p1_su18">
قالتلى الملازم اللى الامتحان مش بيخرج عنها خالص
</su>
<su id="bolt-arz-DF-175-182258-1245345_p1_su19">
اصلا الواد لسة عند حرف الفاء ف العربى
</su>
<su id="bolt-arz-DF-175-182258-1245345_p1_su20">
وف الحساب رقم 9
</su>
<su id="bolt-arz-DF-175-182258-1245345_p1_su21">
والانجليزى لسة ف الجى
</su>
<su id="bolt-arz-DF-175-182258-1245345_p1_su22">
ملازم اية بقى مش عارفة
</su>
<su id="bolt-arz-DF-175-182258-1245345_p1_su23">
قعدت اتاكد منها ان الملازم دى لمازن اللى ف كجى ون مش ف الاعدادية ولا الثانوية
</su>
<su id="bolt-arz-DF-175-182258-1245345_p1_su24">
اكدتلى
</su>
<su id="bolt-arz-DF-175-182258-1245345_p1_su25">
فروحت بالمرة اشوف الملازم
</su>
<su id="bolt-arz-DF-175-182258-1245345_p1_su26">
لقيت الملازم ب 40 ج طيب لية
</su>
<su id="bolt-arz-DF-175-182258-1245345_p1_su27">
فيها اية يقولى بتاع المكتبة لما تشتريها هتعرفى يا مدام
</su>
<su id="bolt-arz-DF-175-182258-1245345_p1_su28">
ممنوع فتحها غير لما ادفع الاول واتدبس طبعا
</su>
<su id="bolt-arz-DF-175-182258-1245345_p1_su29">
قلت ف سرى الله يرحمك يابا مكنش راضى اخد درس ف الثانوى
</su>
<su id="bolt-arz-DF-175-182258-1245345_p1_su30">
وكان بيبقى مكسوووووووووووووووف اوى وانا رايحة جاية بالملازم
</su>
<su id="bolt-arz-DF-175-182258-1245345_p1_su31">
عاوزة تعليقاتكم ورايكم باملنة ف اللى بيحصل
</su>
<su id="bolt-arz-DF-175-182258-1245345_p1_su32">
ومين اللى صح ومين غلطان
</su>
<su id="bolt-arz-DF-175-182258-1245345_p1_su33">
بحبكوا ف الله
</su>
</post>
<post id="bolt-arz-DF-175-182258-1245345_p3">
<su id="bolt-arz-DF-175-182258-1245345_p3_su1">
هههههههههههههههههههه والله عندك حق هو ده الاستغلال بعينه
</su>
<su id="bolt-arz-DF-175-182258-1245345_p3_su2">
حسبى الله ونعم الوكيل طبعا انا رائى ان ده استغلال وميرضيش ربنا
</su>
</post>
<post id="bolt-arz-DF-175-182258-1245345_p5">
<su id="bolt-arz-DF-175-182258-1245345_p5_su1">
مفيش احسن من مدارس الحكومه مع متابعه الاولاد فى البيت
</su>
</post>
<post id="bolt-arz-DF-175-182258-1245345_p6">
<su id="bolt-arz-DF-175-182258-1245345_p6_su1">
ملازم فى كجى ربنا يعينه لما يوصل الجامعه هيعمل ايه
</su>
</post>
<post id="bolt-arz-DF-175-182258-1245345_p7">
<su id="bolt-arz-DF-175-182258-1245345_p7_su1">
ااااااااااااااااااااااااه مصاريف تقطم الوسط
</su>
<su id="bolt-arz-DF-175-182258-1245345_p7_su2">
وياريتهم بيتعلموا عدل
</su>
</post>
<post id="bolt-arz-DF-175-182258-1245345_p8">
<su id="bolt-arz-DF-175-182258-1245345_p8_su1">
اه حصلت مع اخويا الصغير
</su>
<su id="bolt-arz-DF-175-182258-1245345_p8_su2">
بس ايام ماكان لسه صغير ده غير تراويش الدادات والدادة بتاعت الاتوبيس والسواق والتبرعات وفلوس نظافة الفصل واللبس اللى بتشتريه من المدرسة اللى عليه البادج
</su>
<su id="bolt-arz-DF-175-182258-1245345_p8_su3">
وكمان معونة الشتا يااااااااااااااااه دنا اهلى اتنفخوا مصاريف طول ماكان فى المدرسة الابتدائى والكى جى
</su>
<su id="bolt-arz-DF-175-182258-1245345_p8_su4">
بس بصراحة انا اول مرة اسمع ملازم للكي جى ؟
</su>
<su id="bolt-arz-DF-175-182258-1245345_p8_su5">
ولو جاله فيها حرف بعد حرف الفاء هيعمل فيه ايه؟ هههههههههههههههههههه
</su>
</post>
<post id="bolt-arz-DF-175-182258-1245345_p16">
<su id="bolt-arz-DF-175-182258-1245345_p16_su1">
ماه لازم الملازم لزوم الامتحان
</su>
<su id="bolt-arz-DF-175-182258-1245345_p16_su2">
يعنى اصل المنهج صعب ومحدش فى البيت يقدر يعلمه حرف الفاء
</su>
<su id="bolt-arz-DF-175-182258-1245345_p16_su3">
وبعدين بتقولك ما يخرجش عنها الامتحان
</su>
<su id="bolt-arz-DF-175-182258-1245345_p16_su4">
اهى دى اللى تضحك
</su>
<su id="bolt-arz-DF-175-182258-1245345_p16_su5">
يعنى من كتر الدروس محتارين ياعينى تركزوا على ايه قبل الامتحان ههه
</su>
<su id="bolt-arz-DF-175-182258-1245345_p16_su6">
احنا اللى عودنا المدارس على كدة
</su>
<su id="bolt-arz-DF-175-182258-1245345_p16_su7">
هم يضحك وهم يبكى
</su>
</post>
<post id="bolt-arz-DF-175-182258-1245345_p18">
<su id="bolt-arz-DF-175-182258-1245345_p18_su1">
ههههههههههههههههههههه
</su>
<su id="bolt-arz-DF-175-182258-1245345_p18_su2">
على رايك يا حبيبتى حتى لو مش منفصلة متودهوش ربنا يباركلك فيه اهم حاجة المتابعة فى البيت
</su>
</post>
<post id="bolt-arz-DF-175-182258-1245345_p19">
<su id="bolt-arz-DF-175-182258-1245345_p19_su1">
والملزمة دى هيبقى فيها الحروف بتتكلم مثلا اية الاستهبال دة السن دة اساسا المفروض مفيش امتحانات اية العبط دة دة نصب رسمى
</su>
<su id="bolt-arz-DF-175-182258-1245345_p19_su2">
ربنا يعينك
</su>
</post>
<post id="bolt-arz-DF-175-182258-1245345_p20">
<su id="bolt-arz-DF-175-182258-1245345_p20_su1">
حبيبتى دى مشكلة فردية
</su>
<su id="bolt-arz-DF-175-182258-1245345_p20_su2">
يعنى مش كل المدارس الخاصة كدة انا بنتى كانت فى مدرسة تجريبى حتجة تقرف وزى الزفت
</su>
<su id="bolt-arz-DF-175-182258-1245345_p20_su3">
ودروس خصوصية للركب وهى فى رابعة ابتدائى نقلتها مدرسة خاصة محترمة ليها سمعتها
</su>
<su id="bolt-arz-DF-175-182258-1245345_p20_su4">
وعدد التلاميذ فى الفصل لا يتعدى ال12 فتاة ومفيش دروس خصوصية ممنوعة اصلاً فى المدرسة
</su>
<su id="bolt-arz-DF-175-182258-1245345_p20_su5">
وهما اللى بيعطونا البوكليت وملازم المراجعة
</su>
<su id="bolt-arz-DF-175-182258-1245345_p20_su6">
كل ما فى الامر ان صحبتك اخطأت الاختيار
</su>
<su id="bolt-arz-DF-175-182258-1245345_p20_su7">
وتقبلى مرورى
</su>
</post>
<post id="bolt-arz-DF-175-182258-1245345_p23">
<su id="bolt-arz-DF-175-182258-1245345_p23_su1">
مش عارفه اضحك ولا اعيط
</su>
<su id="bolt-arz-DF-175-182258-1245345_p23_su2">
مش عارفه احنا رايحين فين
</su>
<su id="bolt-arz-DF-175-182258-1245345_p23_su3">
حاجه تنقط وتشل
</su>
<su id="bolt-arz-DF-175-182258-1245345_p23_su4">
دا انا كنت في ثانويه عامه ومكنتش باخد غير درس واحد
</su>
<su id="bolt-arz-DF-175-182258-1245345_p23_su5">
بسسسسسسسسس
</su>
<su id="bolt-arz-DF-175-182258-1245345_p23_su6">
وكل كلمه درستها في كل ماده لسه في دماغي لحد النهرده
</su>
<su id="bolt-arz-DF-175-182258-1245345_p23_su7">
ربنا يخليهولك ويحميه
</su>
<su id="bolt-arz-DF-175-182258-1245345_p23_su8">
مش عارفه هما المطلقين كترو اوي
</su>
<su id="bolt-arz-DF-175-182258-1245345_p23_su9">
ولا بيتهيء لي
</su>
<su id="bolt-arz-DF-175-182258-1245345_p23_su10">
كنت فاكره اني الوحيده المطلقه في مصر
</su>
<su id="bolt-arz-DF-175-182258-1245345_p23_su11">
ومعايا خمسه سته كده
</su>
<su id="bolt-arz-DF-175-182258-1245345_p23_su12">
ههههههههههه
</su>
<su id="bolt-arz-DF-175-182258-1245345_p23_su13">
يلا ربنا يرضي عنك ويراضيكي ويعوضك خير
</su>
</post>
<post id="bolt-arz-DF-175-182258-1245345_p25">
<su id="bolt-arz-DF-175-182258-1245345_p25_su1">
والله انا كنت لسه بقول الكلام ده فى نفسى من يومين انا دخلت ابنى كى جى ون ازهرى خدوا منى 5000 جنيه يعنى لو حسبتيها حوالى 400 جنيه شهرى وقمة الاستهبال مقرر القران لغاية العلق ومش هيراجعوه فى الترم التانى يعنى خلاص الى اتحفظ اتحفظ الحروف كلها عربى وانجليزى تخلص فى ترم واحد الولد عرف ماعرفش مش مشكلتهم لهم منهج بيخلصوه وخلاص طيب وتكلميهم يقولوا المدرسة دورها بانص بينها وبين البيت لاوالله ولانص ولاربع انا تقريبا الى بعمل كل حاجة ولا فرق بين الحكومى والخاص الا انك بينضحك عليكى فى شوية فلوس ويعيشوكى وهم والله انا لو فيه فى منطقتى معهد محترم حكومة لادخل ابنى وانا بطلب من كل الاخوات الى تعرف معهد كويس حكومة فى حدايق القبة او المطرية او عين شمس تقولى فورا
</su>
</post>
<post id="bolt-arz-DF-175-182258-1245345_p26">
<su id="bolt-arz-DF-175-182258-1245345_p26_su1">
بصراحه ربنا يعين مازن انا ابني لما شوف كتبه صعب عليا جداااااااااااااااااااااااااااااااااااااااااااااااا او قلبي اتقطع عليه
</su>
<su id="bolt-arz-DF-175-182258-1245345_p26_su2">
و قولت بلاش تعليم احسن يعني ايه فايدته ماهو كدة كدة مفيش شغل
</su>
<su id="bolt-arz-DF-175-182258-1245345_p26_su3">
انا اشوفله كارنيه محاماة و يشتغل معايا
</su>
<su id="bolt-arz-DF-175-182258-1245345_p26_su4">
انا نفسي تعبت من الواجبات اللي بيدوها ليه و هو عندة 3 سنين
</su>
<su id="bolt-arz-DF-175-182258-1245345_p26_su5">
مقدرش اقول غير ربنا يعينهم و يساعدهم
</su>
</post>
<post id="bolt-arz-DF-175-182258-1245345_p28">
<su id="bolt-arz-DF-175-182258-1245345_p28_su1">
انا ليا بنتين واحده فكى جى 2 والتانيه فى 2 ابتدائى
</su>
<su id="bolt-arz-DF-175-182258-1245345_p28_su2">
الاتنين بياخدوا ملازم
</su>
<su id="bolt-arz-DF-175-182258-1245345_p28_su3">
ده غير كل شهر فلوس ورق تصوير
</su>
<su id="bolt-arz-DF-175-182258-1245345_p28_su4">
وبقول ماشى الورق بيبقى فى تمارين كتير صحيح وبيخلى عقل البنات يتنشط اكتر
</su>
<su id="bolt-arz-DF-175-182258-1245345_p28_su5">
لكن الواحد زهق من كتر طلبات الفلوس على ورق التصوير
</su>
<su id="bolt-arz-DF-175-182258-1245345_p28_su6">
من اسبوعين بنتى اللى فابتدائى قالتلى عايزة 5 جنيه لملزمه الفرنساوى اديتها
</su>
<su id="bolt-arz-DF-175-182258-1245345_p28_su7">
فوجئت انها جيبالى ورقتين بالعدد
</su>
<su id="bolt-arz-DF-175-182258-1245345_p28_su8">
صرخت فوشها وقلتلها دول ب5 جنيه واتغظت من جوايا
</su>
<su id="bolt-arz-DF-175-182258-1245345_p28_su9">
وقلت هو ايه الاستغلال ده
</su>
</post>
<post id="bolt-arz-DF-175-182258-1245345_p42">
<su id="bolt-arz-DF-175-182258-1245345_p42_su1">
المشاركة الأصلية كتبت بواسطة paradis73 حبيبتى دى مشكلة فردية
</su>
<su id="bolt-arz-DF-175-182258-1245345_p42_su2">
سؤال لحضرتك هو ينفع احول من تجريبي لخاص بعد كل السنين دي وتدخل علي سنه كام
</su>
</post>
</multipost>
