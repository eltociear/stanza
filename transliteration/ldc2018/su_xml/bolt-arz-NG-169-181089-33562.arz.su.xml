<multipost id="bolt-arz-NG-169-181089-33562" language="Arabic">
<post id="bolt-arz-NG-169-181089-33562_p1">
<su id="bolt-arz-NG-169-181089-33562_p1_su1"> الانترنت والامن القومي</su>
<su id="bolt-arz-NG-169-181089-33562_p1_su2"> كنت بتفرج مره علي التلفزيون بالصدفه وجاء في برنامج اختراق قصه راجل مخابرات مصري مش عارف اسمه</su>
<su id="bolt-arz-NG-169-181089-33562_p1_su3"> المهم الراجل ده كانت اسرائيل مجنداه يفتح سلسله محلات في القاهره ويبلغهم في الموساد بأيه السلع الناقصه واثمان الحاجات والمواد الغذائيه وكده</su>
<su id="bolt-arz-NG-169-181089-33562_p1_su4"> المهم في الاخر الراجل المصري خد من الموساد احسن جهاز تجسس( بتاع تيت تيت ده ) وبعته لقياده المخابرات المصريه</su>
<su id="bolt-arz-NG-169-181089-33562_p1_su5"> المهم بعد الحوار ده كله انا استغربت,هيه زنقت معاهم مش عارفين ايه السلع اللي فيها نقص؟</su>
<su id="bolt-arz-NG-169-181089-33562_p1_su6"> اكيد طالما بحثوا عنها تبقي حاجات مهمه بالنسبه لهم؟</su>
<su id="bolt-arz-NG-169-181089-33562_p1_su7"> بس هم جندوا الراجل ده ليه همه معندهمش نت؟</su>
<su id="bolt-arz-NG-169-181089-33562_p1_su8"> ايامها مكنش في نت كانت كل دوله قافله علي نفسها .لازم تلاقي حد جاسوس او جاسوسه علشان تعرف اخبار عدوك</su>
<su id="bolt-arz-NG-169-181089-33562_p1_su9"> انما الان بالانترنت الجميل مصر كلها علي الانترنت .</su>
<su id="bolt-arz-NG-169-181089-33562_p1_su10"> كل واحد حاجه مضايقاه بيقولها</su>
<su id="bolt-arz-NG-169-181089-33562_p1_su11"> حريه كامله ولكنها.......................تخرق امن مصر القومي</su>
<su id="bolt-arz-NG-169-181089-33562_p1_su12"> هل النت له تأثير ضار علي امن مصر القومي؟</su>
<su id="bolt-arz-NG-169-181089-33562_p1_su13"> معلوماتنا كلها علي النت بكل بساطه امام عدوك لأننا بكل سذاجه واخدينا راحتنا اكتر من اللازم</su>
<su id="bolt-arz-NG-169-181089-33562_p1_su14"> ديه وجهه نظري</su>
<su id="bolt-arz-NG-169-181089-33562_p1_su15"> ايه وجهه نظركم؟</su>
</post>
<post id="bolt-arz-NG-169-181089-33562_p3">
<su id="bolt-arz-NG-169-181089-33562_p3_su1"> بسم الله الرحمن الرحيم</su>
<su id="bolt-arz-NG-169-181089-33562_p3_su2"> اسرائيل مش محتاجة تتجسس خلاص انت مش واخد بالك ان فيه احتلال فكرى وبطل تتفرج على جمعة الشوال ههههههههههههه</su>
<su id="bolt-arz-NG-169-181089-33562_p3_su3"> موضوع جميل احترم رايك </su>
<su id="bolt-arz-NG-169-181089-33562_p3_su4"> ولكن ديه وسيلة للتفريج وزى ما احنا بنتكلم هم اكيد بيتكلموا </su>
<su id="bolt-arz-NG-169-181089-33562_p3_su5"> ولو عايزين نجنهم فعلا ونسبب لهم قلق نهتم على النت ببرامج اصلاح المجتمع المصرى وعشان نفرسهم نقوى ايمانا بدينا وندافع عنه</su>
<su id="bolt-arz-NG-169-181089-33562_p3_su6"> تقبل مرورى</su>
<su id="bolt-arz-NG-169-181089-33562_p3_su7"> جزاك الله خيرا</su>
</post>
</multipost>
