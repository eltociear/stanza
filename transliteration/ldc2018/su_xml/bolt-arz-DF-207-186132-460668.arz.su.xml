<multipost id="bolt-arz-DF-207-186132-460668" language="Arabic">
<post id="bolt-arz-DF-207-186132-460668_p1">
<su id="bolt-arz-DF-207-186132-460668_p1_su1">
 اتفرجوا بقى يااللى بتقولو مصر اتغيرت للافضل بعد الثورة
</su>
<su id="bolt-arz-DF-207-186132-460668_p1_su2">
 عشان تعرفو بس ان الثورة دى اكلت حقوق ناس غلبانة كتير
</su>
<su id="bolt-arz-DF-207-186132-460668_p1_su3">
 عشان تعرفو ان ان شاء الله هنيجى ف يوم ونقول ياريت يوم من ايامك يا مبارك وبكرة تفتكرو الكلام دة
</su>
<su id="bolt-arz-DF-207-186132-460668_p1_su4">
 وطبعا اول رد هيتقال دة رأي فئة بسيطة جدا
</su>
<su id="bolt-arz-DF-207-186132-460668_p1_su5">
 لا انزل وشوف الناس اللى انت بتقول الثورة غيرت مصر
</su>
<su id="bolt-arz-DF-207-186132-460668_p1_su6">
 تعالى بس عندنا وانا اوريك ان الدنيا خربت بعد الثورة والناس كلها بتعانى
</su>
<su id="bolt-arz-DF-207-186132-460668_p1_su7">
 وهرد عليك بالفئة البسيطة هقولك ماهو اللى رافضين مبارك فئة بسيطة
</su>
<su id="bolt-arz-DF-207-186132-460668_p1_su8">
 هتقولى استفتاءات ع النت والكلام دة
</su>
<su id="bolt-arz-DF-207-186132-460668_p1_su9">
 يبقى نسيت اهم طبقة ف مصر
</su>
<su id="bolt-arz-DF-207-186132-460668_p1_su10">
 طبقة الفلاحين اللى ميعرفوش يعنى اية فيس بوك ولا يعرفو يعني اية تويتر
</su>
<su id="bolt-arz-DF-207-186132-460668_p1_su11">
 الحاجة الوحيدة اللى عارفنها ف الدنيا انهم يعيشو مستورين 
</su>
</post>
<post id="bolt-arz-DF-207-186132-460668_p2">
<su id="bolt-arz-DF-207-186132-460668_p2_su1">
 بس يا محمود منعا للرغى الكتير الايام بينا
</su>
<su id="bolt-arz-DF-207-186132-460668_p2_su2">
 معلش انتوا مش حاسين باللى حصل ومش هتحسوا دلوقت
</su>
<su id="bolt-arz-DF-207-186132-460668_p2_su3">
 بس الايام كفيلة انها تعرفكوا الصح
</su>
</post>
<post id="bolt-arz-DF-207-186132-460668_p11">
<su id="bolt-arz-DF-207-186132-460668_p11_su1">
 مش حقول الثورة مش مفيده لكن فوائدها حتظهر قدام
</su>
<su id="bolt-arz-DF-207-186132-460668_p11_su2">
 لكن دلوقتى للاسف الناس مستغلة الحكايه وامور نصب واستغلال فى اسعار وكل حاجه
</su>
<su id="bolt-arz-DF-207-186132-460668_p11_su3">
 حيحصل تغيير بس مش حنحس بيه دلوقتى حيبان بعد اربع او خمس سنين
</su>
<su id="bolt-arz-DF-207-186132-460668_p11_su4">
 و يليم شكسبير : ثلاثة عبارات لتحقيق النجاح: 1- كن أعلم من غيرك 2 - أعمل أكثر من الآخرين 3 - توقع أقل مما يحصل عليه الآخرون
</su>
<su id="bolt-arz-DF-207-186132-460668_p11_su5">
 سوامي فيفيكاناندا : فى اليوم الذي لا تواجه فيه أية مشاكل, تأكد أنك في الطريق الغير صحيح
</su>
<su id="bolt-arz-DF-207-186132-460668_p11_su6">
 بونني بلير : الفوز لا يعني دائما أنك الأول, ولكنه يعني أنك أفضل من قبل
</su>
</post>
<post id="bolt-arz-DF-207-186132-460668_p21">
<su id="bolt-arz-DF-207-186132-460668_p21_su1">
 ع فكره لو حد رفع قضيه بانه يشيل اسم السادات من ع اى حاجه هيكسبها
</su>
<su id="bolt-arz-DF-207-186132-460668_p21_su2">
 هيقولك دا خاين وعمل اتفاقيه سلام مع الكيان الصهيونى 
</su>
<su id="bolt-arz-DF-207-186132-460668_p21_su3">
 واللى هيقول ف حججه انه دخل الانفتاح العشوائى البلد 
</su>
<su id="bolt-arz-DF-207-186132-460668_p21_su4">
 وهكذا
</su>
<su id="bolt-arz-DF-207-186132-460668_p21_su5">
 واه ف دكتور أظن كدا دكتور عبد الرحيم صدقى قالك ان احكام المحكمه بتطلع بتقول ف حيثيتها بناءا ع ثوره 25 يناير وبتاع
</su>
<su id="bolt-arz-DF-207-186132-460668_p21_su6">
 يعنى اى حاجه دلوقتى بأسم الثوره
</su>
<su id="bolt-arz-DF-207-186132-460668_p21_su7">
 اه توضيح انا لا مع ولا ضد
</su>
<su id="bolt-arz-DF-207-186132-460668_p21_su8">
 انا بوضح ليس الا 
</su>
<su id="bolt-arz-DF-207-186132-460668_p21_su9">
 خراب يا دنيا 
</su>
</post>
<post id="bolt-arz-DF-207-186132-460668_p23">
<su id="bolt-arz-DF-207-186132-460668_p23_su1">
 ويكون هناك من هو قادر عـ تطبيق القوانين مش رجاله الشرطه اللـ قاعدين بهوات دلوقتـِ
</su>
<su id="bolt-arz-DF-207-186132-460668_p23_su2">
 الشارع متلاقيش فيه اّمين شرطه واحد.. ماشى بستر ربنا ولله الحمد
</su>
<su id="bolt-arz-DF-207-186132-460668_p23_su3">
 للاّسف ناس كتيره من الشعب المصرى اتعودت تتضرب وتتهان عشان تسمع الكلام
</su>
<su id="bolt-arz-DF-207-186132-460668_p23_su4">
 هى مش هتبقى ضرب ولا اهانه... تطبيق القانون بدون رشوه او محسوبيه
</su>
<su id="bolt-arz-DF-207-186132-460668_p23_su5">
 الكل سواسيه قدام القانون... لو دى اتحققت فعلا اقدر اقولك ان بلدنا هتكون اّعظم دوله فـ العالم
</su>
<su id="bolt-arz-DF-207-186132-460668_p23_su6">
 اّملنا فـ ربنا كبير ان الحال يتصلح والناس تتغير للاّحسن ويبطلوا نظره الاّنانيه
</su>
<su id="bolt-arz-DF-207-186132-460668_p23_su7">
 نقطه اّخيره
</su>
<su id="bolt-arz-DF-207-186132-460668_p23_su8">
 خراب 30 سنين مش هيتصلح فى كام شهر محتاجين خمس سنين لقدام عـ الاّقل
</su>
<su id="bolt-arz-DF-207-186132-460668_p23_su9">
 وجهه نظرى اّحترامـِ لاّرائكم جميعاً.
</su>
<su id="bolt-arz-DF-207-186132-460668_p23_su10">
 لست الأفضل.،ولكن : لي إسلوبي.. سأظل دائما أتقبل رأي الناقد و”الحاسد” فـ الأول ؛ يصحح مساري‘والثاني يزيد من إصراري.
</su>
</post>
<post id="bolt-arz-DF-207-186132-460668_p34">
<su id="bolt-arz-DF-207-186132-460668_p34_su1">
 زى مابتقول يعنى اينعم لسة وكتير مننا محسهوش وده مضايقنا طبعا
</su>
<su id="bolt-arz-DF-207-186132-460668_p34_su2">
 بس ده ميديناش الحق اننا نندم عاللى حصل ونقول ولا يوم من ايام............
</su>
<su id="bolt-arz-DF-207-186132-460668_p34_su3">
 ولا ايه؟
</su>
</post>
<post id="bolt-arz-DF-207-186132-460668_p68">
<su id="bolt-arz-DF-207-186132-460668_p68_su1">
 يا باشا نتايج لثورة مش حتظهر دلوقتى
</su>
<su id="bolt-arz-DF-207-186132-460668_p68_su2">
 هل لو حطيت بذرة خضار فى الأرض حتتوقع إنك حتجنى ثمارها فى نفس اليوم
</su>
<su id="bolt-arz-DF-207-186132-460668_p68_su3">
 بعد 3 سنين من دلوقتى تقدر تقول الثورة نجحت ولا فشلت
</su>
<su id="bolt-arz-DF-207-186132-460668_p68_su4">
 والثورة مش هتنهض بالبلد.. لكنها فتحت لنا الطريق علشان نعمرها ونعمل نهضة شاملة لو اشتغلنا بجد
</su>
<su id="bolt-arz-DF-207-186132-460668_p68_su5">
 وبعدين إيه علاقة الموضوع ده بسعدون
</su>
</post>
<post id="bolt-arz-DF-207-186132-460668_p76">
<su id="bolt-arz-DF-207-186132-460668_p76_su1">
 سؤال هل تتابع الاخبار
</su>
<su id="bolt-arz-DF-207-186132-460668_p76_su2">
 وهل تعرف ان اي شئ له اضرار و فوائد
</su>
<su id="bolt-arz-DF-207-186132-460668_p76_su3">
 و يكون في علمك ان هذة الثورة من اقل الثورات ضررا
</su>
<su id="bolt-arz-DF-207-186132-460668_p76_su4">
 و انة عليك ان تتعب الان لتعيش حرا
</su>
<su id="bolt-arz-DF-207-186132-460668_p76_su5">
 فهل تريد ان تعيش في فساد و ذل ام ان تضحي اليوم لتستريح الغد
</su>
<su id="bolt-arz-DF-207-186132-460668_p76_su6">
 والحياة تضحية و عناء حتي تعيش حرا
</su>
<su id="bolt-arz-DF-207-186132-460668_p76_su7">
 و علي الناس ان تصبر لتري النتائج فالثورة لم تنتهي 
</su>
</post>
<post id="bolt-arz-DF-207-186132-460668_p77">
<su id="bolt-arz-DF-207-186132-460668_p77_su1">
 اللي عاوز الورد بيستحمل وخز شوكه
</su>
<su id="bolt-arz-DF-207-186132-460668_p77_su2">
 مع احترامي لموضوعك يا استاذ محمود ليك وجهة نظر وحقها ف الاحترام محفوظ وكمان رأي معارضيك له احترامه
</su>
<su id="bolt-arz-DF-207-186132-460668_p77_su3">
 تمام كده اتكلم بئا:
</su>
<su id="bolt-arz-DF-207-186132-460668_p77_su4">
 حضرتك بتقول بعد الثوره في غلاء وبلطجه ومش لائيين الغاز (قال يعني كنا لائيينه)
</su>
<su id="bolt-arz-DF-207-186132-460668_p77_su5">
 وكمان في عدم امان وسرقه واغتصاب وخطف وعدم توافر السلع الغذائه والتموينيه وشباب حتى معدتش لاقي مكان ع القهوه وشهاداة بتتعلق ع الحيط وادي دقني لو اتعينت من غير واسطه.............الخ
</su>
<su id="bolt-arz-DF-207-186132-460668_p77_su6">
 هو فعهد مبارك مكنتش كل الحاجات دي موجوده ولا ايه
</su>
<su id="bolt-arz-DF-207-186132-460668_p77_su7">
 ولا احنا لسه فينا ناس عايشه بمبدأ(هو احسن من غيره) احنا مشفناش غيره وفيه اشخاص برضو مصايب ف السياسه والتعامل مع الدول بس برضو يعرفو يحفظولنا كرامتنا 
</su>
<su id="bolt-arz-DF-207-186132-460668_p77_su8">
 انا عشت 13 سنه برا مصر وقسما بالله اللي كان يعرف ان انا مصريه كنت بحس بنظره افتخار عظيم ببلده مقارنه بيا 
</su>
<su id="bolt-arz-DF-207-186132-460668_p77_su9">
 ده غير بئا امريكا اللي كانت لاويه دراعنا بالمعونه بتاعتها ده غير تصدير الغاز لأسرائيل وقفل معبر رفح عن فلسطين وغير كمان قفل مصانع البلد وتصدير القطن خام وغير الاراضي وغير العقارات وبلاوي كتيييييييييييييييره
</su>
<su id="bolt-arz-DF-207-186132-460668_p77_su10">
 عشان مش اطول اكتر هقول لحضرتك حاجه اي ثوره بتقوم ف اي بلد بتاخد منحنى معين
</su>
<su id="bolt-arz-DF-207-186132-460668_p77_su11">
 مش بتقوم الثوره من هنا والحياه بتبئى عنب من هنا 
</su>
<su id="bolt-arz-DF-207-186132-460668_p77_su12">
 احنا دلوقت عاملين زي اللي بيتعالج من مرض خبيث هيتعب اوي في فترة العلاج وممكن تطول بس ف الاخر هيرتاح عمره كله 
</su>
<su id="bolt-arz-DF-207-186132-460668_p77_su13">
 و والله العظيم انا مقدره ان في ناس اتسحلت بعد الثوره وبتعاني بس ارجع اقول ان اكيد مكنش احسن نفضل نتسرق من جوا ومن برا كمان حال البلد دي هيقوم والثوره بتاعتنا احسن حاجه حصلت من30سنه
</su>
<su id="bolt-arz-DF-207-186132-460668_p77_su14">
 وارجع اقولك اللي عاوز الورد بيستحمل وخز شوكه.
</su>
<su id="bolt-arz-DF-207-186132-460668_p77_su15">
 وتقبل رأي بسعة صدر
</su>
<su id="bolt-arz-DF-207-186132-460668_p77_su16">
 بســم الله الـرحمــن الرحيــم السلام عليكــم ورحمـة الله وبركاتــة ،،
</su>
</post>
<post id="bolt-arz-DF-207-186132-460668_p83">
<su id="bolt-arz-DF-207-186132-460668_p83_su1">
 الله دا محمود من المنوفيه + الريس كمان من المنوفيه فيه صلة
</su>
<su id="bolt-arz-DF-207-186132-460668_p83_su2">
 تعرف يا اخ محمود مشكلتنا اننا بنبص تحت رجلينا
</su>
<su id="bolt-arz-DF-207-186132-460668_p83_su3">
 اول امبارح كنت بحلق والحلاق بتاعى كان رايه من رأى حضرتك كده معأن سبحان الله يا اخى دى المهنه الوحيده اللى ملهاش دعوى ولا بثوره ولا باى حاجه
</su>
<su id="bolt-arz-DF-207-186132-460668_p83_su4">
 نفس عدد الروس هى هى
</su>
<su id="bolt-arz-DF-207-186132-460668_p83_su5">
 الراجل ده ساكن فى عماره
</su>
<su id="bolt-arz-DF-207-186132-460668_p83_su6">
 وفى وقت ما من ايام الثوره اغلب المساكن دى كل عماره طلعت نص عماره تانى
</su>
<su id="bolt-arz-DF-207-186132-460668_p83_su7">
 اللى شقته كانت 3 اوض
</su>
<su id="bolt-arz-DF-207-186132-460668_p83_su8">
 بقيت 6 بقدرة قادر
</su>
<su id="bolt-arz-DF-207-186132-460668_p83_su9">
 هو معاه محل فى الارضى طبعا
</su>
<su id="bolt-arz-DF-207-186132-460668_p83_su10">
 المحل مساحته زادت الضعف وعمال يتكلم ويقول الثوره ومعملتش حاجه
</su>
<su id="bolt-arz-DF-207-186132-460668_p83_su11">
 قلتله لما انتا بتقول معملتش حاجه ومحلك زاد الضعف وبقى من افخم المحلات
</su>
<su id="bolt-arz-DF-207-186132-460668_p83_su12">
 اومال احنا نقول ايه
</su>
<su id="bolt-arz-DF-207-186132-460668_p83_su13">
 هو كل تفكيره ان الثوره تيجى تخبط ع الباب تديله شنطة فلوس ومفتاحين مفتاح عربيه ومفتاح شاليه فى شرم او اى حته تختارها
</su>
<su id="bolt-arz-DF-207-186132-460668_p83_su14">
 بلاش اتكلم فى الموضوع ده كتير عشان فيه كلام كتير اوى ممكن يزعل مع العلم انا مطلعتش ولا يوم فى الثوره
</su>
<su id="bolt-arz-DF-207-186132-460668_p83_su15">
 وكنت مع فكرة ان مبارك يكمل الست شهور ويسلم السلطه بعد كده
</su>
<su id="bolt-arz-DF-207-186132-460668_p83_su16">
 بس انا متأكد ان اللى حصل احسن مما كنت بتمناه
</su>
<su id="bolt-arz-DF-207-186132-460668_p83_su17">
 اذا الهموم على كتفيك تشعبطت ابتسم وقل لها ياختى انزلى
</su>
</post>
<post id="bolt-arz-DF-207-186132-460668_p85">
<su id="bolt-arz-DF-207-186132-460668_p85_su1">
 بجد بجد بجد لو الثوره معملتش اى حاجه كفايه انى حاليا شايف حبيب العادلى فى قفص الاتهام بيتحاكم بالبدله الزرقه
</su>
<su id="bolt-arz-DF-207-186132-460668_p85_su2">
 دى لوحدها بالدنيا
</su>
<su id="bolt-arz-DF-207-186132-460668_p85_su3">
 والله بقى لو يتعدم مباشر هو والباقيين كلهم بجد مش عايز حاجه تانى
</su>
</post>
</multipost>
