<multipost id="bolt-arz-NG-169-181090-40295" language="Arabic">
<post id="bolt-arz-NG-169-181090-40295_p1">
<su id="bolt-arz-NG-169-181090-40295_p1_su1"> ستار أكاديمي ... عادل إمام وانحلال اخلاقي جديد</su>
<su id="bolt-arz-NG-169-181090-40295_p1_su2"> بسم الله الرحمن الرحيم</su>
<su id="bolt-arz-NG-169-181090-40295_p1_su3"> بالصدفه كالعاده وعلشان يتسمم بدني كمان وكمان , كنت في منتدى داونلود ولقيت عنوان بيقول تحميل حفل توقيع بروتوكول اكاديميه الزعيم وتحتها صوره عادل امام</su>
<su id="bolt-arz-NG-169-181090-40295_p1_su4"> قلت ادعبس واشووف ايه الموضوع</su>
<su id="bolt-arz-NG-169-181090-40295_p1_su5"> وطبعا فوجئت بالخيبه التقيله</su>
<su id="bolt-arz-NG-169-181090-40295_p1_su6"> الاستاذ عادل امام قرر يعمل اكاديميه خاصه يشترك فيها 16 طالب وطالبه من مختلف انحاء العالم العربي علشان يختار منهم مواهب جديده ومنهم حياخد ممثلين شباب يشاركوا في فيلمه اللي جاي</su>
<su id="bolt-arz-NG-169-181090-40295_p1_su7"> الطلبه دول حيقعدوا اربع شهور مع بعض</su>
<su id="bolt-arz-NG-169-181090-40295_p1_su8"> الاخبار اللي تفلق اكتر من كده ان الميزانيه اللي خصصها عادل امام هيا 20 مليون دولاااار</su>
<su id="bolt-arz-NG-169-181090-40295_p1_su9"> وان لجنه التحكيم مكونه من عادل زفت وعزت ابو عوف وميرفت امين ويوسف معاطي و.................ايناس الدغيدي</su>
<su id="bolt-arz-NG-169-181090-40295_p1_su10"> ووسط الدعبسه لقيت قرار بتنحيه ايناس الدغيدي لأن بعض الدول العربيه رفضت مشاركه شبابها في البرنامج لما عرفوا ان الست ايناس حتكون من الحكام</su>
<su id="bolt-arz-NG-169-181090-40295_p1_su11"> وها هي خيبه تقيله تضاف الى خيباتنا ونبدأ عصر جديد من الانحلال في مصر وعلى ارض مصر وبأيدي مصريين</su>
<su id="bolt-arz-NG-169-181090-40295_p1_su12"> واللي يغيظ في التعليقات في المواقع اللي جبت منها الاخبار ان في ناس فعلا مقتنعين وحيطيروا من الفرحه لدرجه انهم سجلوا اساميهم على الموقع مع انه موقع اخبار بس</su>
<su id="bolt-arz-NG-169-181090-40295_p1_su13"> بس انا عايزه اعرف رأيكم</su>
</post>
<post id="bolt-arz-NG-169-181090-40295_p4">
<su id="bolt-arz-NG-169-181090-40295_p4_su1"> اهلا بسمة</su>
<su id="bolt-arz-NG-169-181090-40295_p4_su2"> متروحيش هناك تانى</su>
<su id="bolt-arz-NG-169-181090-40295_p4_su3"> مقدرش اقولك اكتر من كده</su>
<su id="bolt-arz-NG-169-181090-40295_p4_su4"> تحيتى غاليتى</su>
</post>
<post id="bolt-arz-NG-169-181090-40295_p6">
<su id="bolt-arz-NG-169-181090-40295_p6_su1"> وزي ما سكتنا على البرامج اللي شبه دة قبل كدة هنسكت على دة كمان</su>
<su id="bolt-arz-NG-169-181090-40295_p6_su2"> وهينجح ويكسر الدنيا . .</su>
<su id="bolt-arz-NG-169-181090-40295_p6_su3"> دي كارثة</su>
<su id="bolt-arz-NG-169-181090-40295_p6_su4"> يعني ايه شباب وبنات مسلمين يقعدوا مع بعض في شقة كام شهر</su>
<su id="bolt-arz-NG-169-181090-40295_p6_su5"> يااااااااارب ارحمنا</su>
</post>
<post id="bolt-arz-NG-169-181090-40295_p7">
<su id="bolt-arz-NG-169-181090-40295_p7_su1"> طبعا فاضل لنا أغنيتين وفيلمين ونحرر القدس وفلسطين</su>
</post>
<post id="bolt-arz-NG-169-181090-40295_p8">
<su id="bolt-arz-NG-169-181090-40295_p8_su1"> فارس معاك حق</su>
<su id="bolt-arz-NG-169-181090-40295_p8_su2"> ماحنا مابقيناش نعرف نعمل حاجه غير اننا نبكي على حالنا</su>
<su id="bolt-arz-NG-169-181090-40295_p8_su3"> ومش حنعرف نعمل حاجه خلاص</su>
<su id="bolt-arz-NG-169-181090-40295_p8_su4"> WaMilo استغرب من ايه دانا مستغربه انه معملش اكتر من كده</su>
<su id="bolt-arz-NG-169-181090-40295_p8_su5"> خلاص الواحد بقى دايما متوقع الاسوأ والاكيد ان الاسوأ جاي قريب</su>
<su id="bolt-arz-NG-169-181090-40295_p8_su6"> ماهو كان قبله هزي يا نواعم اللي عاملينه مسابقه للرقص الشرقي ومحدش نطق بحرف </su>
<su id="bolt-arz-NG-169-181090-40295_p8_su7"> اشمعنى عادل امام مايعملش حاجه هوا كمان؟</su>
<su id="bolt-arz-NG-169-181090-40295_p8_su8"> رؤيتي اروح فين ؟؟ </su>
<su id="bolt-arz-NG-169-181090-40295_p8_su9"> دانا نفسي اتسدت كل ما اروح في حته وللا ادعبس هنا ولا هنا اتصدم من الاخبار اللي تشل</su>
<su id="bolt-arz-NG-169-181090-40295_p8_su10"> شموسه لا انا كنت منتظره من عادل امام الاكتر من كده بس الحمد لله ربنا هداه وجت على قد كده</su>
<su id="bolt-arz-NG-169-181090-40295_p8_su11"> بيروو اه طبعا حنسكت ونتفرج كمان انما لما نلاقي بنت منقبه ماشيه في الشارع او اب بيزعق لابنه علشان مش بيصلي وللا بيشرب سجاير حتقوم الدنيا ومش حتقعد</su>
<su id="bolt-arz-NG-169-181090-40295_p8_su12"> استاذ محمد كمال معاك حق</su>
<su id="bolt-arz-NG-169-181090-40295_p8_su13"> قول عليهم كمان مسلسل تركي ممل ومسلسل تاريخي مصري وبكده يبقى عملنا اللي علينا لفلسطين ونتفرج على اليهود وهما بيعيطوا</su>
<su id="bolt-arz-NG-169-181090-40295_p8_su14"> تصدق طلعت ف يدماغي</su>
<su id="bolt-arz-NG-169-181090-40295_p8_su15"> لو اليهود شافوا حلقتين بس من مسلسلاتنا حيجيلهم ذهول وانفجار في امخاخهم ونبقى خلصنا منهم</su>
</post>
<post id="bolt-arz-NG-169-181090-40295_p10">
<su id="bolt-arz-NG-169-181090-40295_p10_su1"> عادل امام- ايناس الدغيدي  شلة الفساد</su>
<su id="bolt-arz-NG-169-181090-40295_p10_su2"> تخيل الانتاج او القنبله الفتاكه اللي هتنتج عن الاتنين دول </su>
<su id="bolt-arz-NG-169-181090-40295_p10_su3"> و بعين اكيد في ممول حقيقي وراء الموضوع دا ومستخبي وراء اسم عادل امام</su>
<su id="bolt-arz-NG-169-181090-40295_p10_su4"> حسبي الله ونعم الوكيل في كل مفسد</su>
</post>
<post id="bolt-arz-NG-169-181090-40295_p13">
<su id="bolt-arz-NG-169-181090-40295_p13_su1"> على فكره الشباب دول جيرانى وجيرانك ومن نفس المجتمع اللى احنا عايشين فيه</su>
<su id="bolt-arz-NG-169-181090-40295_p13_su2"> وللاسف كلنا ساكتين على كده</su>
<su id="bolt-arz-NG-169-181090-40295_p13_su3"> منتظرين ايه غير ان تكون تلك النهايه؟؟</su>
<su id="bolt-arz-NG-169-181090-40295_p13_su4"> خلينا سلبيين وساكتين وادينا بنتفرج</su>
<su id="bolt-arz-NG-169-181090-40295_p13_su5"> لان من الواضح ان الفرجه عاجبانا قوى الفتره دى</su>
</post>
<post id="bolt-arz-NG-169-181090-40295_p14">
<su id="bolt-arz-NG-169-181090-40295_p14_su1"> اللي معو قرش محيرو يجيب حمام ويطيرو</su>
<su id="bolt-arz-NG-169-181090-40295_p14_su2"> قولو شكرا لعمو عادل على جيل الراقصات الصاعد حتى مانقول مطربات ونظلمهون</su>
<su id="bolt-arz-NG-169-181090-40295_p14_su3">  واللي يعيش يشوف</su>
</post>
</multipost>
