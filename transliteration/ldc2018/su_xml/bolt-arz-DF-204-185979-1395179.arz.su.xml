<multipost id="bolt-arz-DF-204-185979-1395179" language="Arabic">
<post id="bolt-arz-DF-204-185979-1395179_p1">
<su id="bolt-arz-DF-204-185979-1395179_p1_su1">
 أعلن وزير شئون مجلسى الشعب والشورى والتنميه المحلية المستشار محمد عطية ان انتخابات الرئاسة "رئيس الجمهورية" سوف تجرى فى أواخر مايو المقبل ،، وقد منح مهله 3 أسابيع لتقديم أوراق المرشحون ابتدا من 10 مارس
</su>
<su id="bolt-arz-DF-204-185979-1395179_p1_su2">
 وهو الموعد المحدد لفتح باب الترشح،، و شهر ونصف "45 يوم" للدعاية الانتخابية وعرض البرنامج الخاص بكل مرشح للجمهور "الشعب"
</su>
<su id="bolt-arz-DF-204-185979-1395179_p1_su3">
 وقد أضاف أيضا ان المسئول عن تحديد موعد انتخابات الرئاسه فى مصر هى اللجنه العليا للإنتخابات،، وأشار أيضا الى ان اى تعديل فى قانون اتنخابات الرئاسه يتضمن إعلان نتائجها في كل لجنة عامة بالمحافظات تحقيقا للشفافية والمصداقية
</su>
<su id="bolt-arz-DF-204-185979-1395179_p1_su4">
 وقد ناقش المجلس الاستشارى برئاسه منصور حسن مساء أمس المواعيد الزمنية لما بعد فتح باب تقديم اوراق التشرح لرئاسه الجمهورية
</su>
<su id="bolt-arz-DF-204-185979-1395179_p1_su5">
 ومن ناحية إخرى قد صرح المتحدث باسم المجلس الاستشارى محمد الخولى ان الاجتماع ناقش ضروره الاسراع فى اختيار الجمعية التأسيسية المكلفة بوضع الدستور بالتوازي مع انتخابات الرئاسة,ووضع دستور جديد قبل تولى رئيس جديد رئاسه الجمهورية
</su>
<su id="bolt-arz-DF-204-185979-1395179_p1_su6">
 وعلى صعيد أخر صرح د/محمد بديع مرشد العام للإخوان المسلمين عقب ادلائه بصوته فى انتخابات الشورى أمس فى بنى سويف - يأن يجب الا يكون الاخوان المسلمين هم درع السياسه السائد وان على الرئيس القادم ان يكون محايد ويجب ان يكون توافقيا بين كل الجهات,وأضاف ان مصر بها الكثير من بالكفاءات والشخصيات التى تستطيع تحمل المهمه على أكتافها
</su>
<su id="bolt-arz-DF-204-185979-1395179_p1_su7">
 وأوضح عمرو موسى المرشح المحتمل الى رئاسه الجمهورية خلال جولة له بمحافظة الفيوم أمس ان مهمه الرئيس القادم مع الحكومة, والبرلمان, وباقي مؤسسات الدولة تتمثل في إعادة بناء مصر، والاستجابة لمطالب الثورة، وحذر من عدم نقل السلطه الى رئيس منتخب وتعطيل مسار التحول الديمقراطي.
</su>
<su id="bolt-arz-DF-204-185979-1395179_p1_su8">
 وقد أعلن أيضا الفريق أحمد شفيق انه سيتقدم بتقديم اوراقه للترشح الى الرئاسه والتى سيتم فتح باب التقدم فى 10 مارس المقبل
</su>
</post>
<post id="bolt-arz-DF-204-185979-1395179_p2">
<su id="bolt-arz-DF-204-185979-1395179_p2_su1">
 صح كده وتمام التمام
</su>
<su id="bolt-arz-DF-204-185979-1395179_p2_su2">
 وعلشان يعطوا فرصة للقيام بالخطوات بهدوء وعدم تعجل
</su>
<su id="bolt-arz-DF-204-185979-1395179_p2_su3">
 1 - فتح باب الترشيح
</su>
<su id="bolt-arz-DF-204-185979-1395179_p2_su4">
 2 - اعطاء وقت للدعاية
</su>
<su id="bolt-arz-DF-204-185979-1395179_p2_su5">
 3 - اعطاء الفرصة لينا كاشعب للتركيز فى معرفة منهج كل مرشح وعلشان مش كل شوية نقول شيلوا ده وهاتوا ده
</su>
<su id="bolt-arz-DF-204-185979-1395179_p2_su6">
 النظام جميل
</su>
<su id="bolt-arz-DF-204-185979-1395179_p2_su7">
 واهم شىء لازم يبدأوا بيه وضع الدستور قبل ان يتولى اى شخص سيتم اختياره للرئاسة
</su>
<su id="bolt-arz-DF-204-185979-1395179_p2_su8">
 شكرا لك هيم هامو
</su>
</post>
<post id="bolt-arz-DF-204-185979-1395179_p3">
<su id="bolt-arz-DF-204-185979-1395179_p3_su1">
 بخصوص تعليق حضرتك على موضوع انتخابات الرئاسة وحضرتك قلتى ان النظام جميل
</su>
<su id="bolt-arz-DF-204-185979-1395179_p3_su2">
 مش المجلس العسكرى لما مسك البلد قال 6 شهور كان على اساس ايه
</su>
<su id="bolt-arz-DF-204-185979-1395179_p3_su3">
 هل كان ممكن خلال الست شهور يتعمل دعاية وانتخابات رئاسية ؟؟
</su>
<su id="bolt-arz-DF-204-185979-1395179_p3_su4">
 ياجدتى الناس دول من عجينة واحدة..كل همهم مصالحهم والدليل ان محدش فيهم قدر يحط نفسه مكان ام او اب شهيد ودمه حمى وقال لأ لازم مبارك يتعدم هو واللى معاه
</su>
<su id="bolt-arz-DF-204-185979-1395179_p3_su5">
 حضرتك عارفة ان مبارك هيتم 85 سنة فى مايو ؟؟
</su>
<su id="bolt-arz-DF-204-185979-1395179_p3_su6">
 ساعتها يا اما يكون مات
</su>
<su id="bolt-arz-DF-204-185979-1395179_p3_su7">
 يا اما يتم العفو عنه لكبر سنه
</su>
<su id="bolt-arz-DF-204-185979-1395179_p3_su8">
 لان القضايا اللى بيتحاكم عليها هى اتفه الحاجات اللى عملها استغلال نفوذ وتربح
</su>
<su id="bolt-arz-DF-204-185979-1395179_p3_su9">
 وقضايا القتل اللى شفناها كلنا بعنينا مباشر لن تتم ادانته فيها بسبب ثغرات زى اذن النيابة والاجراءات مكانتش منظمة
</su>
<su id="bolt-arz-DF-204-185979-1395179_p3_su10">
 زى مثلا ظابط اللى كان بينشن فى عيون المتظاهرين...يومين وهيخرج باءة حضرتك عارفة ليه ؟
</su>
<su id="bolt-arz-DF-204-185979-1395179_p3_su11">
 علشان زملائه (شهود الزور اللى فى النار باذن الله ) قالوا انه كان متواجد معاهم فى الصعيد ومكانش فى القاهرة اصلا
</su>
<su id="bolt-arz-DF-204-185979-1395179_p3_su12">
 عموما ربنا يخلف ظنى...بس من حكم خبرتى اللى يمكن ماتكونش كفايه كونت وجهه النظر دى
</su>
<su id="bolt-arz-DF-204-185979-1395179_p3_su13">
 ومش مسامحاهم على تشويههم لحياه جيل بحاله
</su>
<su id="bolt-arz-DF-204-185979-1395179_p3_su14">
 وبدل ما احنا كشباب نفكر فى مستقبلنا زى شباب اى بلد تانى
</su>
<su id="bolt-arz-DF-204-185979-1395179_p3_su15">
 قاعدين نحرق فى دمنا ندما على اللى ماتوا من زملائنا ويقينا فى ان القصاص فى بلدنا صعب بسبب غياب الضمائر
</su>
</post>
</multipost>
