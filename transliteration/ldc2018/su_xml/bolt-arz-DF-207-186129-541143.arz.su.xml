<multipost id="bolt-arz-DF-207-186129-541143" language="Arabic">
<post id="bolt-arz-DF-207-186129-541143_p6">
<su id="bolt-arz-DF-207-186129-541143_p6_su1">
 مش عارفة أنا إيه الحملات الإعلامية الغير شريفة دي
</su>
<su id="bolt-arz-DF-207-186129-541143_p6_su2">
 السلفيين أبعد ناس عن العنف
</su>
<su id="bolt-arz-DF-207-186129-541143_p6_su3">
 أبعد ناس عن المواجهة المباشرة لدرجة السلبية أحياناً
</su>
<su id="bolt-arz-DF-207-186129-541143_p6_su4">
 فمش عارفة اللي بيتكلموا دول مش فاهمين و لا بيستعبطونا ؟
</su>
<su id="bolt-arz-DF-207-186129-541143_p6_su5">
 و لحساب مين الشغل ده ؟
</su>
<su id="bolt-arz-DF-207-186129-541143_p6_su6">
 اللهم لاسهل إلا ماجعلته سهلاً..
</su>
<su id="bolt-arz-DF-207-186129-541143_p6_su7">
 وأنت تجعل الحَزَن إذا شئت.. سهلاً..
</su>
</post>
<post id="bolt-arz-DF-207-186129-541143_p17">
<su id="bolt-arz-DF-207-186129-541143_p17_su1">
 اه طيب سؤال ده عشان انت شايف ان الدين ميدخلش في السياسة
</su>
<su id="bolt-arz-DF-207-186129-541143_p17_su2">
 والا عشان عشان النماذج اللي ذكرتها زي السلفيين والأخوان انها متنفعش تتكلم في السياسة
</su>
<su id="bolt-arz-DF-207-186129-541143_p17_su3">
 أو يبقى ليها في السياسة
</su>
</post>
<post id="bolt-arz-DF-207-186129-541143_p18">
<su id="bolt-arz-DF-207-186129-541143_p18_su1">
 عشان انا شايف ان الدين حاجة والسياسة حاجة تانية
</su>
<su id="bolt-arz-DF-207-186129-541143_p18_su2">
 ايوة هتقولى ازاى فى روابط بين الاتنين معاكى تمام
</su>
<su id="bolt-arz-DF-207-186129-541143_p18_su3">
 ان قوانيين الدين الاسلامى افضل قوانيين فى العالم وافضل عدل
</su>
<su id="bolt-arz-DF-207-186129-541143_p18_su4">
 بجد فعلا والغرب بيطبق قوانيين المسلمين فى العدل الاجتماعى والمساوة وهو ما يعرفش ان دة تعليم الدين الاسلامى
</su>
<su id="bolt-arz-DF-207-186129-541143_p18_su5">
 ولو اتكلمنا للصبح عن عدالة الاسلام و حكمتة من هنخلص
</su>
<su id="bolt-arz-DF-207-186129-541143_p18_su6">
 بس انا ضد فى الفترة دى والزمن دة يبقا الدين داخل فى السياسة لان فى ناس كتير يتاجر بالدين والله بجد
</su>
<su id="bolt-arz-DF-207-186129-541143_p18_su7">
 السياسة يبقا ليها اشخاص معتدلين فى الزمن دة افضل
</su>
<su id="bolt-arz-DF-207-186129-541143_p18_su8">
 دى وجهة نظرى
</su>
<su id="bolt-arz-DF-207-186129-541143_p18_su9">
 واحترم اى وجهة نظر تانية
</su>
</post>
<post id="bolt-arz-DF-207-186129-541143_p20">
<su id="bolt-arz-DF-207-186129-541143_p20_su1">
 شطحات :
</su>
<su id="bolt-arz-DF-207-186129-541143_p20_su2">
 زي غزوة الصناديق
</su>
<su id="bolt-arz-DF-207-186129-541143_p20_su3">
 زي مظاهرات " نحذر من إلغاء المادة التانية "..مع انه محدش اتكلم عن المادة التانيه ولا جيه جنبها
</su>
<su id="bolt-arz-DF-207-186129-541143_p20_su4">
 زي دعوة الناس للتصويت بنعم حتى لا تمس المادة التانيه
</su>
<su id="bolt-arz-DF-207-186129-541143_p20_su5">
 ممممم
</su>
<su id="bolt-arz-DF-207-186129-541143_p20_su6">
 بحس انهم سذج وهايقعوا في أي فخ ينصبه لهم أي حد
</su>
<su id="bolt-arz-DF-207-186129-541143_p20_su7">
 وده كان واضح ايام الثورة لما طلعوا علينا بدعوات التهدئة والرجوع للمنازل وده حقنا للدماء والاستقرار
</su>
<su id="bolt-arz-DF-207-186129-541143_p20_su8">
 مممم
</su>
<su id="bolt-arz-DF-207-186129-541143_p20_su9">
 كمان بحس انهم مجرد رجال أعمال
</su>
<su id="bolt-arz-DF-207-186129-541143_p20_su10">
 مش دعاة
</su>
<su id="bolt-arz-DF-207-186129-541143_p20_su11">
 يعني كل واحد منهم عنده الفيلا و الاتنين.. فين زهد الدنيا اللي بيكلمونا عنه ؟؟
</su>
<su id="bolt-arz-DF-207-186129-541143_p20_su12">
 كمان بحس انهم حافظين شوية قرآن و كتب فقه وسيرة وشوية احاديث
</su>
<su id="bolt-arz-DF-207-186129-541143_p20_su13">
 ومعندهمش اي تفكير ولا أساس علمي دنيوي
</su>
<su id="bolt-arz-DF-207-186129-541143_p20_su14">
 زي لما الشيخ ابن باز قال إنه الأرض منبسطة مش كروية
</su>
<su id="bolt-arz-DF-207-186129-541143_p20_su15">
 طبعا القرآن الكريم كتاب تعبدي وتشريعي
</su>
<su id="bolt-arz-DF-207-186129-541143_p20_su16">
 لكن لا يعتبر مرجع لعلومنا الدنيوية مثل الجغرافية أو علم الكيمياء أو السياسة
</su>
<su id="bolt-arz-DF-207-186129-541143_p20_su17">
 ولذلك أول كلمة نزلها ربنا : إقرأ.. مش : إقرأ القرآن فحسب
</su>
<su id="bolt-arz-DF-207-186129-541143_p20_su18">
 ساعات بحس انه سكوت شيوخ السلفية هو أكبر خدمة للإسلام
</su>
</post>
<post id="bolt-arz-DF-207-186129-541143_p32">
<su id="bolt-arz-DF-207-186129-541143_p32_su1">
 يعيني يبني شايل كل ده ف قلبك 
</su>
<su id="bolt-arz-DF-207-186129-541143_p32_su2">
 خلي بالك ليقطعولك رجل ولا حاجه 
</su>
<su id="bolt-arz-DF-207-186129-541143_p32_su3">
 بعد الثوره اكتشفت حاجتين غريبتين
</su>
<su id="bolt-arz-DF-207-186129-541143_p32_su4">
 الاولى الناس بشكل عام بدات تكرهه الاخوان بشكل غرييييب زي البرادعي !!
</su>
<su id="bolt-arz-DF-207-186129-541143_p32_su5">
 التاني انهم مش عارفين بالظبط مين الاخوان و مين السلفيين ومين اي حاجه.. زي الاشاعه الفكسانه بتاعه ان التلات اللي فات اللي مش حتبقى محجبه حيخطفوها ولا مش عارف حيعملو ايه.. اتقالت على السلفيين اصلا.. وبعدين لقيت ناس بتقولي شوفت الاخوان حيعملو ايه ؟! 
</su>
<su id="bolt-arz-DF-207-186129-541143_p32_su6">
 فبشكل عام الناس مش فاهمه تماما مين دول ومين دول او ايه الفرق
</su>
<su id="bolt-arz-DF-207-186129-541143_p32_su7">
 اقصى حاجه.. واحد بيحب الشيخ محمد حسان.. واحد بيحب الشيخ كذا.. وبس كده
</su>
</post>
</multipost>
