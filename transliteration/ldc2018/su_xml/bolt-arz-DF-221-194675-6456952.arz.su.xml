<?xml version="1.0" encoding="UTF-8"?>
<multipost id="bolt-arz-DF-221-194675-6456952" language="Arabic">
<post id="bolt-arz-DF-221-194675-6456952_p1">
<su id="bolt-arz-DF-221-194675-6456952_p1_su1">
- الموضوع لا يتناول الجانب الدينى هذا اولا قبل الحديث عن اى شئ
</su>
<su id="bolt-arz-DF-221-194675-6456952_p1_su2">
- هل فقط العلمانيه هى نقد دين الدوله المتمثل فى الفقرة الثانيه على ان الاسلام هو مصدر التشريع ؟
</su>
<su id="bolt-arz-DF-221-194675-6456952_p1_su3">
- هل نطالب بعلمانيه احاديه الطرف كان ننقد الاسلام او دين الاغلبيه فقط ام من الممكن نقد الاديان الاخرى
</su>
<su id="bolt-arz-DF-221-194675-6456952_p1_su4">
( النقد هنا ليس بصدد نقد الدين كدين و لكن تصرفات من ينتسبون للدين و طريقه تفكيرهم فى اطار هذا الدين )
</su>
<su id="bolt-arz-DF-221-194675-6456952_p1_su5">
- هل يؤيد العلمانيون الاقباط انتقاد منى الشاذلى ام يروا ان هذا يصادر اراء الاخرين ؟
</su>
<su id="bolt-arz-DF-221-194675-6456952_p1_su6">
- ارجو ابداء الاراء و الاستفاضه فى الشرح
</su>
</post>
<post id="bolt-arz-DF-221-194675-6456952_p2">
<su id="bolt-arz-DF-221-194675-6456952_p2_su1">
اقولك يا سيدنا
</su>
<su id="bolt-arz-DF-221-194675-6456952_p2_su2">
كما تقول قوانين الطبيعة لكل فعل رد فعل مساو لة فى المقدار ومضاد له فى الاتجاة
</su>
<su id="bolt-arz-DF-221-194675-6456952_p2_su3">
تطرف اسلامى لازم يقابلة تطرف مسيحى
</su>
<su id="bolt-arz-DF-221-194675-6456952_p2_su4">
كريستفوبيا لازم يقابلها اسلاموفوبيا
</su>
<su id="bolt-arz-DF-221-194675-6456952_p2_su5">
لا للتبشير لازم يقابلها لا للدعوة
</su>
<su id="bolt-arz-DF-221-194675-6456952_p2_su6">
هى عجلة تطرف دارت فى السبعينات على يد بطل الحرب والسلام الرئيس المؤمن ومازالت دايرة الى الأن
</su>
<su id="bolt-arz-DF-221-194675-6456952_p2_su7">
وزى المسلم العلمانى ما هو مكبوت من الأصولى ولو فتح بقة ياخد تذكرة تكفير وعيل بلطجى ميعرفش اللف من كوز الدورة يقوم مكومة
</su>
<su id="bolt-arz-DF-221-194675-6456952_p2_su8">
نفس الشيئ عند المسيحيين صحيح مش بتوصل للقتل لكن قرار حرمان من الكنيسة يلاقى نفسة منبوذ من اخوانة المسحيين لانه محروم ومنبوذ من المسلمين لانة مسيحى ويروح يولع فى نفسة بعد كدة
</su>
<su id="bolt-arz-DF-221-194675-6456952_p2_su9">
مصر بقت بتاكل وتشرب وتتنفس وتتقيئ دين فتوقع اوسخ من كدة فى القريب
</su>
<su id="bolt-arz-DF-221-194675-6456952_p2_su10">
فى موضوع الاتصالات لية ملحوظة مش حتحسها غير لما تتفرج على التوك شو فى اوربا والبلاد المتقدمة
</su>
<su id="bolt-arz-DF-221-194675-6456952_p2_su11">
الاتصال اقصاة دقيقة الواحد يتصل الو يقول السؤال يقفل وفى ستوب ووتش شغال مظبوط على دقيقة او دقيقة ونص حسب سياسة البرنامج غير عندنا
</su>
<su id="bolt-arz-DF-221-194675-6456952_p2_su12">
الو صباح الخير عاملين اية اخباركم اية وحشنى كتير والله برنامجكم دة جميل خالص
</su>
<su id="bolt-arz-DF-221-194675-6456952_p2_su13">
طيب لو سمحت وطى التلفزيون واسمعنا من التلفون
</su>
<su id="bolt-arz-DF-221-194675-6456952_p2_su14">
تحت امرك
</su>
<su id="bolt-arz-DF-221-194675-6456952_p2_su15">
ممكن اكلم الضيف
</su>
<su id="bolt-arz-DF-221-194675-6456952_p2_su16">
اتفضل
</su>
<su id="bolt-arz-DF-221-194675-6456952_p2_su17">
ازيك يا دكتور عامل اية والله بتوحشنا اية البرنامج الجميل دة كلامك كلة حكم والله
</su>
<su id="bolt-arz-DF-221-194675-6456952_p2_su18">
ياريت تسئل سؤالك
</su>
<su id="bolt-arz-DF-221-194675-6456952_p2_su19">
لا انا مش متصل اسئل كان بس عندى تعليق
</su>
<su id="bolt-arz-DF-221-194675-6456952_p2_su20">
بلا بلا بلا بلا بلا بلابلا بلابلابلابلابلابلابلابلاب لابلا
</su>
<su id="bolt-arz-DF-221-194675-6456952_p2_su21">
طيب وصلت الفكرة
</su>
<su id="bolt-arz-DF-221-194675-6456952_p2_su22">
لو حصل بقى وتم قطع الاتصال لان المتصل مش بيقول حاجة مفيدة او بيحكى حكاوى الاهاوى ومتصل بس عشان اسمة وصوتة يطلعوا فى التلفزيون
</su>
<su id="bolt-arz-DF-221-194675-6456952_p2_su23">
يبقى المحطة والمذيع علية اللعنة ومنعة من توصيل افكار مهمة جدا للناس
</su>
<su id="bolt-arz-DF-221-194675-6456952_p2_su24">
حيث كان على وشك اثيات ان البدنجان يمكن ان يتحول الى وقود نووى اذا تم خلطة بنوى البلح الزغلول
</su>
<su id="bolt-arz-DF-221-194675-6456952_p2_su25">
وبعدين اللى اعرفة ان اللى بيتحكم فى الاتصالات توصيل او قطع هى غرفة الكونترول وان المذيع مجرد وجهه لفريق عامل كامل اهمهم المعد
</su>
<su id="bolt-arz-DF-221-194675-6456952_p2_su26">
هى بقت بلد سمك لبن تمر هندى
</su>
</post>
<post id="bolt-arz-DF-221-194675-6456952_p9">
<su id="bolt-arz-DF-221-194675-6456952_p9_su1">
يا أبو هنا خد كلامى ثقة بما أنى متعصب قديم و عارف الحاجات دى كويس
</su>
<su id="bolt-arz-DF-221-194675-6456952_p9_su2">
منى متعصبة أصيلة و أنا رأيى فيها كده من زمان من قبل موضوع العدرا ده..
</su>
<su id="bolt-arz-DF-221-194675-6456952_p9_su3">
إتفرج بنفسك على الجزء ده من حلقتها مع ماريو و أندرو..
</su>
<su id="bolt-arz-DF-221-194675-6456952_p9_su4">
" إنتى مزوداها و محبكاها أوى.. ما يمتحنوا دين إسلامى و خلاص "
</su>
<su id="bolt-arz-DF-221-194675-6456952_p9_su5">
منى الشاذلى قالت كده بكل بساطة.. و بدعوى إنها عاوز تهدى النفوس
</su>
<su id="bolt-arz-DF-221-194675-6456952_p9_su6">
و بعد مداخلة سعاد صالح.. فقيهة التعصب بالشرع و القانون
</su>
<su id="bolt-arz-DF-221-194675-6456952_p9_su7">
و قال إيه..
</su>
<su id="bolt-arz-DF-221-194675-6456952_p9_su8">
" الأبناء على دين أبوهم لو أسلم.. "
</su>
<su id="bolt-arz-DF-221-194675-6456952_p9_su9">
طب لو تنصر يا مدام منى الشاذلى يحصل نفس الكلام... غلوش غلوش غلوش
</su>
<su id="bolt-arz-DF-221-194675-6456952_p9_su10">
" المفروض ندرب الأولاد و نعودهم إن دى حاجة مؤقتة.. نعاملهم حكم المضطر..
</su>
<su id="bolt-arz-DF-221-194675-6456952_p9_su11">
أصل ده حكم شرعى و قانونى يا إخوانا "
</su>
<su id="bolt-arz-DF-221-194675-6456952_p9_su12">
" المفروض نشيل التعصب من نفوس أولادنا.. " يا سلام
</su>
<su id="bolt-arz-DF-221-194675-6456952_p9_su13">
هما المسيحيين اللى بيحبكوها..
</su>
<su id="bolt-arz-DF-221-194675-6456952_p9_su14">
إيه يعنى لما يأسلموا شوية لغاية سن البلوغ.. هيحصل حاجة.. شكة دبوس
</su>
<su id="bolt-arz-DF-221-194675-6456952_p9_su15">
ده إيه البلد الغريبة اللى يتقال فيها كلام زى ده..
</su>
<su id="bolt-arz-DF-221-194675-6456952_p9_su16">
أبو هنا..
</su>
<su id="bolt-arz-DF-221-194675-6456952_p9_su17">
لو ملاحظتش تعصب منى الشاذلى فى الجزء اللى فوق ده.. يبقى مفيش فايدة
</su>
</post>
<post id="bolt-arz-DF-221-194675-6456952_p13">
<su id="bolt-arz-DF-221-194675-6456952_p13_su1">
احب اعقم على نقطتين
</su>
<su id="bolt-arz-DF-221-194675-6456952_p13_su2">
الاولى انا ما بحبش منى الشاذلي لان بحس انها اهم حاجة الاضواء والنجومية
</su>
<su id="bolt-arz-DF-221-194675-6456952_p13_su3">
لما بتسال الضيف بتديله وقت قليل وكما وهي بتساله بتبص للكاميرا مش عارف هي بتكلم مين بالضبط,
</su>
<su id="bolt-arz-DF-221-194675-6456952_p13_su4">
انا مش شايف انها متعصبة انا شايف انها كانت متعاطفة مع الاولاد لانها ما اتكلمتش عن موقفهم ناحية العقيدة هي اتكلمت من ناحية قانونية ودراسية
</su>
<su id="bolt-arz-DF-221-194675-6456952_p13_su5">
دي بالعكس كانت بتقول علني مشوا حالكم قانوني ادام الدولة عايزاكم منافقين
</su>
<su id="bolt-arz-DF-221-194675-6456952_p13_su6">
العلمانية هي فصل الدين عن الدولة
</su>
<su id="bolt-arz-DF-221-194675-6456952_p13_su7">
وبالتالي النقد ده يعني الاهتام بيه يعني الاعتراف بيه حتى ولو مش مطبقاه
</su>
<su id="bolt-arz-DF-221-194675-6456952_p13_su8">
لكن العلمانية الناس هنا يقولولك يا اخ ماد اكتر مني
</su>
<su id="bolt-arz-DF-221-194675-6456952_p13_su9">
واخيرا انا لا اتفق معكم في تسمية المسيحين بالاقباط لان هذا نوع من انواع التعصب
</su>
<su id="bolt-arz-DF-221-194675-6456952_p13_su10">
لان زي ما انتم عارفين الحدودة ان الاقباط تعني المصريين
</su>
<su id="bolt-arz-DF-221-194675-6456952_p13_su11">
وان اقتصار الاقباط على المسيحين يعني هم اصلا اصحاب البلد الاصلية (زي الهنود الحمر في امريكا) واحنا المسلمين المتوحشين احتلينا ارضكم وشردناكم واغرنا عليكم وعلى قبيلتكم
</su>
<su id="bolt-arz-DF-221-194675-6456952_p13_su12">
واخذذنا من رجل قبييلة وانكم اكثر انتماءا لمصر لانكم تتكلمون باللغة الاصلية لحد دلوقتي وما لكوش دعوة بالعرب ال.... وبعدين بتسألوا منين بيجيي التعصب
</su>
</post>
</multipost>
