<multipost id="bolt-arz-DF-175-182187-593055" language="Arabic">
<post id="bolt-arz-DF-175-182187-593055_p1">
<su id="bolt-arz-DF-175-182187-593055_p1_su1">
 ايه يا بنات ايه رايكم انتوا متعاطفيين معاهم و لا شيافينهم يستاهلوا اللى بيحصلهم
</su>
</post>
<post id="bolt-arz-DF-175-182187-593055_p2">
<su id="bolt-arz-DF-175-182187-593055_p2_su1">
 همة دول كمان هيتقال عنهم بلطجية ولا ايه
</su>
<su id="bolt-arz-DF-175-182187-593055_p2_su2">
 مش شيفني الناس جرالهم ايه
</su>
<su id="bolt-arz-DF-175-182187-593055_p2_su3">
 ده المجلس العسكري كلو زبالة
</su>
<su id="bolt-arz-DF-175-182187-593055_p2_su4">
 ضربهم وفي للي تقتل ومسلط ناس فوق المبنى بيرموهم برخام والحجر والملوتوف والحجاة دي اصلا طلع بهلكبتيرات وفوقها كمان مين متعاكف معاهم ينهار اسووووووددددددددددددددددد
</su>
</post>
<post id="bolt-arz-DF-175-182187-593055_p4">
<su id="bolt-arz-DF-175-182187-593055_p4_su1">
 ما فيش مبرر لآى حد عشان يهين شخص تانى
</su>
<su id="bolt-arz-DF-175-182187-593055_p4_su2">
 اختلف واعترض..ماااااااااااشى
</su>
<su id="bolt-arz-DF-175-182187-593055_p4_su3">
 لكن انضرب ومطلوب انى اسكت لآلآلآ
</su>
<su id="bolt-arz-DF-175-182187-593055_p4_su4">
 حتى الروايات..انه بسبب كرة
</su>
<su id="bolt-arz-DF-175-182187-593055_p4_su5">
 مش مقنعه..عشان كل دول يضربو مرة وحده كدة
</su>
</post>
<post id="bolt-arz-DF-175-182187-593055_p5">
<su id="bolt-arz-DF-175-182187-593055_p5_su1">
 انا متعاطفة معاهم ورافضة ان الدم المصرى يكون رخيص
</su>
</post>
<post id="bolt-arz-DF-175-182187-593055_p6">
<su id="bolt-arz-DF-175-182187-593055_p6_su1">
 مفيش حاجة اسمها شايفيين يستاهلوا اللي حصلهم لان احنا كده مانبقاش بنحس بالغير
</su>
<su id="bolt-arz-DF-175-182187-593055_p6_su2">
 انا متعاطفة معاهم لاني مبحبش اشوف حد مجروح حتى لو ظالم
</su>
<su id="bolt-arz-DF-175-182187-593055_p6_su3">
 بس في نفس الوقت مش شايفة ان ليهم حق في اللي حصل منهم او عليهم ايا مايكون البادئ
</su>
</post>
<post id="bolt-arz-DF-175-182187-593055_p7">
<su id="bolt-arz-DF-175-182187-593055_p7_su1">
 شويه بلطجيه كل ما البلد تهدى يولعوها
</su>
<su id="bolt-arz-DF-175-182187-593055_p7_su2">
 كل ده علشان الانتخابات ما جتش على هواهم
</su>
<su id="bolt-arz-DF-175-182187-593055_p7_su3">
 جتهم الارف
</su>
</post>
<post id="bolt-arz-DF-175-182187-593055_p8">
<su id="bolt-arz-DF-175-182187-593055_p8_su1">
 انا مش متعاطة معاهم خالص
</su>
<su id="bolt-arz-DF-175-182187-593055_p8_su2">
 ويستاهلوا اللى يجرى لهم
</su>
<su id="bolt-arz-DF-175-182187-593055_p8_su3">
 والبنات اللى موجودة دى مالهاش أهل يلمهم فى بيوتهم
</su>
<su id="bolt-arz-DF-175-182187-593055_p8_su4">
 ايه حكاية ناشطات دى
</su>
<su id="bolt-arz-DF-175-182187-593055_p8_su5">
 وعلى فكرة اللى بتقول المجلس العسكرى بيرمى عليهم مولوتوف
</su>
<su id="bolt-arz-DF-175-182187-593055_p8_su6">
 دة بيضرب من تحت من بلطجية
</su>
<su id="bolt-arz-DF-175-182187-593055_p8_su7">
 يارب الجيش يبيدهم كلهم
</su>
</post>
<post id="bolt-arz-DF-175-182187-593055_p10">
<su id="bolt-arz-DF-175-182187-593055_p10_su1">
 بصى يا جميل
</su>
<su id="bolt-arz-DF-175-182187-593055_p10_su2">
 انتى سؤالك غريب
</su>
<su id="bolt-arz-DF-175-182187-593055_p10_su3">
 يعنى بتسالى متعاطفين مع ناس بتضرب وبتموت وبتتقتل ولا لا
</su>
<su id="bolt-arz-DF-175-182187-593055_p10_su4">
 اعتقد اللى هيقول لا هيكون رده غريب شوية
</su>
<su id="bolt-arz-DF-175-182187-593055_p10_su5">
 بصى يا قمر
</su>
<su id="bolt-arz-DF-175-182187-593055_p10_su6">
 هو سواء متفقين او مختلفين مع اعتصامهم
</su>
<su id="bolt-arz-DF-175-182187-593055_p10_su7">
 دة مايتعارضش ابدا مع اننا كلنا متعاطفين معاهم
</su>
<su id="bolt-arz-DF-175-182187-593055_p10_su8">
 اعتقد يعنى اننا كلنا متعاطفين
</su>
</post>
<post id="bolt-arz-DF-175-182187-593055_p11">
<su id="bolt-arz-DF-175-182187-593055_p11_su1">
 هو معقول فيه حد هيتعاطف معاهم ماحنا شايفينهم من الصبح بيرموا طوب وبيحرقوا في مباني وقله ادب وسفاله والله انا خايفه يقولوا عليهم شهدا لما ربنا يسهل ويموت حد منهم في داهيه
</su>
<su id="bolt-arz-DF-175-182187-593055_p11_su2">
 وهما بسلامتهم طالبين ايه واللي بيشتم في الجيش عاوزين ايه عاوزين الجيش يمشي ويسبهالهم ده بعدهم ان شاء الله ساعتها والله نطلع ناكلهم باسنانا عيال قلاله الادب مش لاقيين اللي يربيهم صحيح
</su>
</post>
<post id="bolt-arz-DF-175-182187-593055_p12">
<su id="bolt-arz-DF-175-182187-593055_p12_su1">
 انا طبعا متعاطفة معاهم جدا ربنا معاهم واللى بيقول انهم شوية بلطجية يقولى الشيخ اللى توفى بينهم النهاردة كان بلطجى هو كمان ربنا يصلح حالنا ويظهر الحق
</su>
</post>
<post id="bolt-arz-DF-175-182187-593055_p13">
<su id="bolt-arz-DF-175-182187-593055_p13_su1">
 انا معاهم وياريت اقدر انزل
</su>
</post>
<post id="bolt-arz-DF-175-182187-593055_p15">
<su id="bolt-arz-DF-175-182187-593055_p15_su1">
 بصراحة حرام كل الشباب المصابة اصابتها وحشة اوى وصورهم مالية النت والفيس بوك واللى ماتو هاتو قناة النهار وشوفو الاسوانى مع محمود سعد ربنا يرحمهم وربنا ينتقم من الظالم
</su>
</post>
<post id="bolt-arz-DF-175-182187-593055_p16">
<su id="bolt-arz-DF-175-182187-593055_p16_su1">
 يستاهلوا اللى بيحصلهم دول شوية بلطجية عايزين يخربوا البلد وبصراحة لازم الجيش يكون هو والشرطة فى منتهى القسوة حرام البلد بتحاول تنهض ربنا ينتقم من كل اللى بيخرب البلد  
</su>
</post>
<post id="bolt-arz-DF-175-182187-593055_p17">
<su id="bolt-arz-DF-175-182187-593055_p17_su1">
 انا متعاطفة جدا معاهم لانى متأكدة ان ده مخطط للعسكرى لكسر الثوار عشان الشعب يرجع جبان زى الاول
</su>
</post>
<post id="bolt-arz-DF-175-182187-593055_p18">
<su id="bolt-arz-DF-175-182187-593055_p18_su1">
 ضحايا ؟؟؟؟؟؟؟؟
</su>
<su id="bolt-arz-DF-175-182187-593055_p18_su2">
 هى حادثه اتوبيس
</su>
<su id="bolt-arz-DF-175-182187-593055_p18_su3">
 وبعدين معلش اللى ميتعاطفش مع دم سال وروح زهقت بدون وجه حق يبقى....................
</su>
</post>
<post id="bolt-arz-DF-175-182187-593055_p19">
<su id="bolt-arz-DF-175-182187-593055_p19_su1">
 انا رافضة ان الدم يكون رخيص و رافضة ان الناس تتعامل بإهانة ورفضة كمان البلطجة والتلاكيك ورفضة حال البلد اللي كل مايتعدل يبوظو
</su>
<su id="bolt-arz-DF-175-182187-593055_p19_su2">
 رافضة تحكيم الرأي إن الجنزوري يمشي برغم انة ماشي صح لأ يمشي اصله كبير ياناس راجل محترم باردوا لا انا ضد الاستهتار بالبلد وكيانها وحالها حرام
</su>
</post>
<post id="bolt-arz-DF-175-182187-593055_p21">
<su id="bolt-arz-DF-175-182187-593055_p21_su1">
 مش فكرة مين متعاطف معاهم ومين ضدهم الفكرة انهم يرجعوا بيوتهم وخلاص زهقنااااااااااااااااااااااااااااااااااااااااااااا عمالين يمرجحوا البلد على مزاجهم
</su>
</post>
<post id="bolt-arz-DF-175-182187-593055_p23">
<su id="bolt-arz-DF-175-182187-593055_p23_su1">
 لا طبعاً مش متعاطفين معاهم خالص
</su>
<su id="bolt-arz-DF-175-182187-593055_p23_su2">
 دوووول عايزيين يجروا البلد للحرق
</su>
<su id="bolt-arz-DF-175-182187-593055_p23_su3">
 واللى يعمل كده يبقى مش خايف على البلد يعنى لاثورى ولا حاجة
</su>
</post>
<post id="bolt-arz-DF-175-182187-593055_p27">
<su id="bolt-arz-DF-175-182187-593055_p27_su1">
 اللى مش متعاطف معاهم ياريت يتكلم بااحترام وميدعيش عليهم
</su>
<su id="bolt-arz-DF-175-182187-593055_p27_su2">
 عندك ملايكه هيردو عليكى ولكى مثل هذا حرام عليكو محدش طلب تعاطفكم
</su>
<su id="bolt-arz-DF-175-182187-593055_p27_su3">
 بس ارحموهم وبطلوا تدعوا عليهم
</su>
</post>
<post id="bolt-arz-DF-175-182187-593055_p28">
<su id="bolt-arz-DF-175-182187-593055_p28_su1">
 طبعا لا ويستاهلوا اللى حصلهم واتعاطف معاهم بس فى حالة لو ليهم حق وجايين يطالبوا بيه زى شباب الثورة كده اللى ماتوا
</su>
<su id="bolt-arz-DF-175-182187-593055_p28_su2">
  لكن دول عايزين ايه مانعين الجنزورى يدخل مكتبه وبيلعبوا كورة ادام المجلس وعايزين يولعوا فى البلد ويضيعوا هيبيتها وعايزين يحرقوا مجلس الوزراء والشعب 
</su>
<su id="bolt-arz-DF-175-182187-593055_p28_su3">
 وعلى فكرة للى بتقول ان الجيش بيرمى مولوتوف المولوتوف ياحبيبتى جاى من تحت مش من فوق وكانوا بيحدفوه على المبنى وعلى تكييفات المبنى علشان يحرقوه وحتى سكان المنطقة خرجوا يمنعوهم من اللى بيعملوه
</su>
<su id="bolt-arz-DF-175-182187-593055_p28_su4">
 كل ده وعايزنا نتعاطف معاهم طيب ازاى يعنى
</su>
</post>
<post id="bolt-arz-DF-175-182187-593055_p29">
<su id="bolt-arz-DF-175-182187-593055_p29_su1">
 لا طبعا مش متعاطفه معاهم دى جماعات مموله هدفها عدم الاستقرار وبطلان الانتخابات لان الاسلامين ماشاء الله اكتسحوا الانتخابات وايضا الوقيعة بينالشعب والجيش والشرطة
</su>
<su id="bolt-arz-DF-175-182187-593055_p29_su2">
  وبعدين ايه اللى مقعدهم امام مجلس الوزراء ومنعين دخول الجنزورى طيب هو هيستجيب لمطالبهم ازاى واساسا هما ملهمش اى حق فى اعمال البلطجه اللى عملوها النهارده دى وبيصلو للعلم صوره سيئه عن شباب الثورة اللى دفعو ا ارواحهم لتحرير هذاالوطن العزيز \
</su>
<su id="bolt-arz-DF-175-182187-593055_p29_su3">
 حفظهالله دائما من كيد الحاقدين\ وربنا يهدى هؤلاء الشباب وامثالهم
</su>
</post>
<post id="bolt-arz-DF-175-182187-593055_p32">
<su id="bolt-arz-DF-175-182187-593055_p32_su1">
 دول على إلى فى التحرير عيزين جنازة ويشبعوا فيها لطم طبعا يستهلوا ولالالالالالالالالالالالالالالاتعاطف معاهم
</su>
</post>
<post id="bolt-arz-DF-175-182187-593055_p34">
<su id="bolt-arz-DF-175-182187-593055_p34_su1">
 يبيدهم لية هما اسرائليين واللي اية ؟؟؟؟؟؟؟؟
</su>
<su id="bolt-arz-DF-175-182187-593055_p34_su2">
 النشطات دول اللي كانوا بيقفوا في وش النظام قبلي وقبلك وقبل اي حد وكانوا بيتسجنوا ويتعذبوا
</su>
<su id="bolt-arz-DF-175-182187-593055_p34_su3">
 هي سماح انور رجعت تاني واللي اية ؟؟؟؟؟؟؟؟؟؟؟؟؟؟؟؟؟؟؟؟؟؟؟؟
</su>
</post>
<post id="bolt-arz-DF-175-182187-593055_p37">
<su id="bolt-arz-DF-175-182187-593055_p37_su1">
 المشاركة الأصلية كتبت بواسطة لولى_توتا و مبرراتهم تنرفز يقولوا دا رئيس الوزراء سنه كبير
</su>
<su id="bolt-arz-DF-175-182187-593055_p37_su2">
 دا بيكح كتير وهو بيقول البيان اول ما اتعين
</su>
<su id="bolt-arz-DF-175-182187-593055_p37_su3">
 ايه التفاهه والسطحيه دى اهمدوا شويه لحد ما نشوف هيعمل ايه ولو معملش انا اول واحد هنزل معاكوا بس من غير ما اوقف حال البلد
</su>
<su id="bolt-arz-DF-175-182187-593055_p37_su4">
 يهمدوا ايه يا شيخه حرام عليكى
</su>
<su id="bolt-arz-DF-175-182187-593055_p37_su5">
 لو كان ابوكى ولا ابنك ولا اخواكى كنتى هتقولى كده
</su>
<su id="bolt-arz-DF-175-182187-593055_p37_su6">
 حسبنا الله ونعم الوكيل
</su>
</post>
<post id="bolt-arz-DF-175-182187-593055_p38">
<su id="bolt-arz-DF-175-182187-593055_p38_su1">
 طبعا معاهم يعنى ازاى ناس سلميين ويموتو بالرصاص الحى
</su>
<su id="bolt-arz-DF-175-182187-593055_p38_su2">
 ويترمى عليهم رخام وملوتوف وظلم من الاعلام المصرى لامتى هنفضل كدة
</su>
<su id="bolt-arz-DF-175-182187-593055_p38_su3">
 اعتصام وضرب وموت وفى الاخر المشير كتر خيرة يامر بعلاج المصابين بمستشفيات القوات المسلحة
</su>
<su id="bolt-arz-DF-175-182187-593055_p38_su4">
 بصراحة كتر خيرة
</su>
<su id="bolt-arz-DF-175-182187-593055_p38_su5">
 طيب لية مش بيقبضو على اللى على المبانى دى وحتى المعتصمين لو فيهم حد غلط برضو ا يتحاسب
</su>
<su id="bolt-arz-DF-175-182187-593055_p38_su6">
 بصراحة مش فاهمة حاجة الضرب على الهوا والمسؤلين بيتفرجوا معانا
</su>
</post>
<post id="bolt-arz-DF-175-182187-593055_p44">
<su id="bolt-arz-DF-175-182187-593055_p44_su1">
 المشاركة الأصلية كتبت بواسطة لبنى الجمااااااال بصى يا جميل
</su>
<su id="bolt-arz-DF-175-182187-593055_p44_su2">
 بظبط كده اتفق معاكي في الرأي بس الغريب ان في ناس شايفة انهم يستهلو خلاص الاحساس اتعدم من قلويهم
</su>
</post>
<post id="bolt-arz-DF-175-182187-593055_p45">
<su id="bolt-arz-DF-175-182187-593055_p45_su1">
 مينفعش يكون فى رد غير اننا نكون متعاطفين ونساندهم ونقف معاهم كمان والا منكونش بنأدمين
</su>
<su id="bolt-arz-DF-175-182187-593055_p45_su2">
 وبجد مش عارفه اللى بيقولوا عليهم بلطجيه اول مرة اشوف بلد فيها البلطجية بيتكونوا من مهندسين ودكاترة واساتذة و مثقفين واحيانا رجال ازهر...... بلد بتاعة شهادات صحيح ".
</su>
<su id="bolt-arz-DF-175-182187-593055_p45_su3">
 احترموا انسانيتكم وبطلوا الجحد والوحشيه اللى انتوا فيها دى
</su>
</post>
<post id="bolt-arz-DF-175-182187-593055_p52">
<su id="bolt-arz-DF-175-182187-593055_p52_su1">
 المشاركة الأصلية كتبت بواسطة أم محمد بن عبد الله حسبنا الله ونعم الوكيل فى كل اللى تقول عليهم بلطجيه
</su>
<su id="bolt-arz-DF-175-182187-593055_p52_su2">
 ابنى كان هناك النهادره واصيب فى وجهه اصابه بالغه وصورته على الفيس بوك
</su>
<su id="bolt-arz-DF-175-182187-593055_p52_su3">
 ابنى فى كليه هندسه القاهره
</su>
<su id="bolt-arz-DF-175-182187-593055_p52_su4">
 ورايح هناك تضامنا مع اهالى المصابين والشهداء
</su>
<su id="bolt-arz-DF-175-182187-593055_p52_su5">
 اختى الكلام مش على اللى راح يتضامن معاهم
</su>
<su id="bolt-arz-DF-175-182187-593055_p52_su6">
 الكلام على اللى معتصمين هناك من فترة طويلة وعايزين يعملوا مجلس رئاسى مدنى برئاسة فلان وعضوية علان وفلتان
</su>
<su id="bolt-arz-DF-175-182187-593055_p52_su7">
 ومانعين الدكتور الجنزورى من دخول المجلس
</su>
<su id="bolt-arz-DF-175-182187-593055_p52_su8">
 الف مليون سلامة لابنك الكريم
</su>
</post>
<post id="bolt-arz-DF-175-182187-593055_p57">
<su id="bolt-arz-DF-175-182187-593055_p57_su1">
 المشاركة الأصلية كتبت بواسطة أم محمد بن عبد الله والله من الفجر عينى ماشافت النوم
</su>
<su id="bolt-arz-DF-175-182187-593055_p57_su2">
 وتعبت من كتر العياط
</su>
<su id="bolt-arz-DF-175-182187-593055_p57_su3">
 وقلت ادخل على فتكات اشوف الدنيا فيها ايه
</su>
<su id="bolt-arz-DF-175-182187-593055_p57_su4">
 وكنت فاكر ان فيه حد هيصربنى او يواسينى
</su>
<su id="bolt-arz-DF-175-182187-593055_p57_su5">
 لاقت كلام زى السم
</su>
<su id="bolt-arz-DF-175-182187-593055_p57_su6">
 يحرق الدم
</su>
<su id="bolt-arz-DF-175-182187-593055_p57_su7">
 عموما جزى الله خيراكل من قالت كلمه طيبه فى حق الشباب
</su>
<su id="bolt-arz-DF-175-182187-593055_p57_su8">
 والباقين حسابهم على الله
</su>
<su id="bolt-arz-DF-175-182187-593055_p57_su9">
 الف سلامه على ابنك ويا رب يقوم بالسلامه هو وكل الرجاله اللى زيه وحسبى الله ونعمه الوكيل فى العسكر واللى بيدافعو عنهم
</su>
</post>
<post id="bolt-arz-DF-175-182187-593055_p65">
<su id="bolt-arz-DF-175-182187-593055_p65_su1">
 المشاركة الأصلية كتبت بواسطة لولى_توتا مجرم؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟    
</su>
<su id="bolt-arz-DF-175-182187-593055_p65_su2">
 لما المجلس العسكرى بتاعنا مجرم
</su>
<su id="bolt-arz-DF-175-182187-593055_p65_su3">
 امال مين اللى حمى الشعب ف الثوره كان باب اولى بقى المشير كان ضرب الثوار من ساعتها دا لو مجرم
</su>
<su id="bolt-arz-DF-175-182187-593055_p65_su4">
 امال سوريا بقى اللى بيدبحوا ف اهل بلدهم يبقوا ايه
</su>
<su id="bolt-arz-DF-175-182187-593055_p65_su5">
 لا حول ولا قوه الا بالله
</su>
<su id="bolt-arz-DF-175-182187-593055_p65_su6">
 طب انتي عارفة الاول الثورة قامت في سوريا ليه ؟؟؟
</su>
<su id="bolt-arz-DF-175-182187-593055_p65_su7">
 بشار شيعي والل قاموا بالثورة اغلبهم مسلمين
</su>
<su id="bolt-arz-DF-175-182187-593055_p65_su8">
 الجيبش بيقتلهم لانه تبع بشار شيعي
</su>
<su id="bolt-arz-DF-175-182187-593055_p65_su9">
 بس احنا للاسف كلنا مسلمين
</su>
</post>
<post id="bolt-arz-DF-175-182187-593055_p74">
<su id="bolt-arz-DF-175-182187-593055_p74_su1">
 لا يا حبيبتى انتى بتتكلمى كدة فى حالة ان الناس تكون طبيعية
</su>
<su id="bolt-arz-DF-175-182187-593055_p74_su2">
 انما الطبيعيين دول بقوا هما الفئة الاقل
</su>
<su id="bolt-arz-DF-175-182187-593055_p74_su3">
 اقرى الردود اللى قبليكى هتلاقى العجب
</su>
<su id="bolt-arz-DF-175-182187-593055_p74_su4">
 الحمد لله يارب انه عافانا مما ابتلوا بيه
</su>
</post>
<post id="bolt-arz-DF-175-182187-593055_p77">
<su id="bolt-arz-DF-175-182187-593055_p77_su1">
 لا مش متعاطفه معاهم ولا مع وجودهم هناك اصلا يعنى ايه يمنعوا رئيس وزراء من الدخول ايه البلطجة دى ايه يا ناس خلاص باه عادى منظر الحجاره والمولوتوف الى عمرنا ما كنا نعرفه وبعدين يرجعوا يعيطوا فى الاعلام والفضائيات ويقولوا مظلومين لا معلش وعلى الباغى تدور الدوائر
</su>
</post>
<post id="bolt-arz-DF-175-182187-593055_p83">
<su id="bolt-arz-DF-175-182187-593055_p83_su1">
 و هو ده سؤال يتسئل عن ناس اتعرضت للضرب و فى منهم اللى مات ؟؟؟؟؟
</su>
<su id="bolt-arz-DF-175-182187-593055_p83_su2">
 ما شاء الله المنتدى بقى بيسمح باستفتاءات قيمة جدااااا..!!!!!
</su>
<su id="bolt-arz-DF-175-182187-593055_p83_su3">
 شابوووووووو... للمجلس العسكرى... اللى عرف ازاى يقسم الشعب نصين.. و بدل ما يتعب هو.. يخلى الناس تقوم بالمهمة و يخونوا بعض و يدعوا على بعض..
</su>
<su id="bolt-arz-DF-175-182187-593055_p83_su4">
 لواءات المجلس دول لعيببببببببببة... و عرفوا يلعبوها صح من اول يوم..
</su>
<su id="bolt-arz-DF-175-182187-593055_p83_su5">
 حسبنا الله و نعم الوكيل
</su>
</post>
<post id="bolt-arz-DF-175-182187-593055_p87">
<su id="bolt-arz-DF-175-182187-593055_p87_su1">
 لا حول ولا قوه الابالله واللهى انا ابكى ليس على الشهداء لانهم فى الجنه بامر لله ولكن عليكم انتم لم اراه من نبره تشفى وفرح وغل لاخواتكم اللى ماتو وقتلوا 
</su>
<su id="bolt-arz-DF-175-182187-593055_p87_su2">
 للدرجه دى وصل بنا الخال انا نعمل استفتاء اانا زعلانين ولا مبسوطين لقتل شباب اللى خلوكم اساسا يبقى ليكم صوت
</su>
</post>
<post id="bolt-arz-DF-175-182187-593055_p92">
<su id="bolt-arz-DF-175-182187-593055_p92_su1">
 ياريت يقوليلي شيخ الفتويالازهري اللي قتل النهارده بردوا بلطجي
</su>
<su id="bolt-arz-DF-175-182187-593055_p92_su2">
 طيب ممكن اسئل سؤال ممكن تقوليلي
</su>
<su id="bolt-arz-DF-175-182187-593055_p92_su3">
 مين الي قتلوا يعني ازاي اتقتل ب الظبط
</su>
<su id="bolt-arz-DF-175-182187-593055_p92_su4">
 بطرقيه تانيه يعني هوه كان نازل مع المتظاهرين ولا كان نازل ضددهم
</su>
<su id="bolt-arz-DF-175-182187-593055_p92_su5">
 مين قالك انوا كان نازل مع المتاظاهرين مش ممكن يكون كان نازل في اشارع علي سبيل الصدفه زي الي حصل مع الشهيد علاء الله يرحموا كان نازل يشوف فيه ايه 
</su>
<su id="bolt-arz-DF-175-182187-593055_p92_su6">
 ومين قالك برضوا ان الجيش هوه الي قتلوا انتي مشوفتيش المتظاهرين كانوا بيحدفوا كور نار علي الوزاره وكانوا بيحدفوا طوب بطريقه فظيعه
</su>
</post>
<post id="bolt-arz-DF-175-182187-593055_p102">
<su id="bolt-arz-DF-175-182187-593055_p102_su1">
 معاهم لانهم من دمى وبعتبر اى مصرى هو اخويا وابويا وابنى
</su>
<su id="bolt-arz-DF-175-182187-593055_p102_su2">
 وليمكن اسمح انى اشوف مصرى بينسحل
</su>
<su id="bolt-arz-DF-175-182187-593055_p102_su3">
 واحيي الى بيسحلو او اقولو برافو عليك
</su>
<su id="bolt-arz-DF-175-182187-593055_p102_su4">
 وبعتبر الى يعمل كدة فى ابن بلدو خاين وكلب
</su>
<su id="bolt-arz-DF-175-182187-593055_p102_su5">
 مهما ابن بلدى غلط فى الف طريقة غير القتل والسحل وهتك العرض
</su>
</post>
<post id="bolt-arz-DF-175-182187-593055_p103">
<su id="bolt-arz-DF-175-182187-593055_p103_su1">
 انا ساكنه هنااااك احنا عايشيين في جحيييم منهم للله الشماميين اللي عمالين يحدفوا في طوب و ملوتوف و عمالين يحرقوا البلد و يكسروا الرصيف عشان يعملوه حجاره يحدفوا بيها العساكر
</su>
<su id="bolt-arz-DF-175-182187-593055_p103_su2">
  و و عايزيين يكسروا السور العازل و و بيبدلوا علي العساكر مقسميين نفسهم ورديات ناس تريح و ناس تحدف طوب و ملوتوف طول الليل من فوق السور 
</su>
<su id="bolt-arz-DF-175-182187-593055_p103_su3">
 و من امبارح الفجر عيال شبه اللي بيناموا تحت الكباري عمالين يشتموا بالفاظ قذره و يعملوا حزكات قذره جدا باديهم و الواد من دول يوطي و يشاور علي مؤخرته و يعمل حاجات قذره بصوابعه للعساكر و الظباط حاااااااااااااااجه منتيي القذاره ربنا ينتقم منههم
</su>
<su id="bolt-arz-DF-175-182187-593055_p103_su4">
  و الناس اللي بتموت دي احنا ما سمعناش صوت رصلص حي والله خالص دول شكلهم قتلوا بمسدسات كاتمه للصوت و من صفوف الناس فيه ناس خونه 
</su>
<su id="bolt-arz-DF-175-182187-593055_p103_su5">
 الشيخ الشهيد كان قادم للتهدئه تم اغتياله من خلفه مش من اعلي الجيش بيرش ميه بس و نادر لما بيحدف طوب من اللي بيتحدف عليه ، ده كله ناهيك عن الايام اللي سبقت الاحداث كانوا الشباب دول جايبين جيتار و عمالين يغنوا اغاني قذره و مستفذه هما اللي مالفينها 
</su>
<su id="bolt-arz-DF-175-182187-593055_p103_su6">
 و لما فشلوا في استفزاز الظباط و الجنود عملوا حجة الكوره و نطوا سور مجلس و الوزراء عشان يحتكوا بقوات التاءمين والله العظيم دول مجرمين و خونه و مستفزييين يا رب انتا قادر تظهر الحق و تنزل علي الخونه دول صاعقه من عندك يااا رب
</su>
</post>
<post id="bolt-arz-DF-175-182187-593055_p111">
<su id="bolt-arz-DF-175-182187-593055_p111_su1">
 مش عاوزة اقول الا حاجة صغيرة..... ارجوكم...لو انتم فعلا بتحبوا مصر.....
</su>
<su id="bolt-arz-DF-175-182187-593055_p111_su2">
 كل واحدة ليها حرية تامة تشوف مين الصح ومين الغلط...... شوفي زي ما انت عايزة يا ستي.....بس ما تسفهيش رأي غيرك..ابدا..ولا تشتمي...
</su>
<su id="bolt-arz-DF-175-182187-593055_p111_su3">
 بتكرهي المعتصمين...اكرهيهم يا ستي..شايفاهم بلطجية..نفترض كده.....خلاص..انما ما تتعديش عليهم...مش من حقك تقولي يولعوا!!!! ولا حقك تقولي على اللي اتقتلوا يغوروا.... ابدا..عارفه ليه ؟
</su>
<su id="bolt-arz-DF-175-182187-593055_p111_su4">
 اولا: لانك ما كنتيش حاضرة ولا شاهد عيان..فالله اعلم ايه اللي حصل وايه اللي فكروا فيه...وايه النوايا..
</su>
<su id="bolt-arz-DF-175-182187-593055_p111_su5">
 ثانيا وهو الاهم:..مافيش سبب في الدنيا يسمح بنتهاك حرمة الانسان بدأ بالتجريح بالكلام ومرورا بالقذف والطعن..وانتهاء بالقتل..وبالتالي حتى لو اللي اتقتل ده هو بتاع مخدرات ووحش وبلطجي.. وووووو.. فلكل جريمة عقوبة خاصة بيها.... 
</su>
<su id="bolt-arz-DF-175-182187-593055_p111_su6">
 والمراد من العقوبة تأديبه لحد ما يرجع مواطن صالح!!!! فما بالنا واللي اتصابوا واتقتلوا..منهم متعلمين ومتنورين..ونضاف..لاشمام ولا صايع!!!!
</su>
<su id="bolt-arz-DF-175-182187-593055_p111_su7">
 ثالثا..هما ليهم وجهة نظر زي ما انت ليك رأيك.....تماما....الصح هنا انك تبيني وجهة نظرك وتحاولي تقنعيني بالمنطق وانا حرة اقتنعت ولا لا....
</su>
<su id="bolt-arz-DF-175-182187-593055_p111_su8">
 ارجوكم بلاش نقعد نقسم البلد مين مع ومين ضد..... سيبوا الامور تهدا.....وكل حاجة هتبان....خصوصا ان احنا مش مفتين..ولا سياسين..ولا حاضرين في الموقف..
</su>
<su id="bolt-arz-DF-175-182187-593055_p111_su9">
 ونفس الكلام يتقال لو كنت مؤيدة للشباب المعتصمين.....الكلام بوجه عام للكل ما قصدتش بيه حد معين...
</su>
<su id="bolt-arz-DF-175-182187-593055_p111_su10">
 واحسن ححاجة نقفل بابنا وبقنا لحد ما الحق يبان..عشان ما نكونش مشاركين في الفتنة...ونسيب الكلام في الموضوع ده للمختصين...سواء قاض او مفتي اومحلل...
</su>
<su id="bolt-arz-DF-175-182187-593055_p111_su11">
 وربنا يصلح الحال
</su>
</post>
<post id="bolt-arz-DF-175-182187-593055_p119">
<su id="bolt-arz-DF-175-182187-593055_p119_su1">
 المشاركة الأصلية كتبت بواسطة سهرانه الليالى انا مش متعاطة معاهم خالص
</su>
<su id="bolt-arz-DF-175-182187-593055_p119_su2">
 امييييين والله انا لو من الجيش اولع فيهم اللي بيحرقو في البلد دول
</su>
<su id="bolt-arz-DF-175-182187-593055_p119_su3">
 بلاهم خالص مصر مستغنيه عن كل بلطجي يخرب في البلد
</su>
<su id="bolt-arz-DF-175-182187-593055_p119_su4">
 خلي البلد تنضف من اشكالهم هما واللي محرضينهم 
</su>
</post>
<post id="bolt-arz-DF-175-182187-593055_p128">
<su id="bolt-arz-DF-175-182187-593055_p128_su1">
 مشاعل الحق هااااااااااام جداااااااااااا جداااااااااااااااااااااا
</su>
<su id="bolt-arz-DF-175-182187-593055_p128_su2">
 ارجو الانتباه......المجمع العلمي هو المحتوي على الخرائط الاصلية و الوثائق والتي تحدد حدود الدولة المصرية القديمة...وهي الخرائط التي تم استخدامها لاثبات ان نقطة طابا الحدوديه هي ارض مصريه كما انه تم استخدامها لتحديد ان حلايب وشلاتين ارض مصريه ويتم استخدام هذه الوثائق لاثبات حدود الدولة المصريه على مر التاريخ...ها؟؟؟؟؟.....وصلت الرساله ؟؟؟؟؟..... 
</su>
<su id="bolt-arz-DF-175-182187-593055_p128_su3">
 مخطط تقسيم مصر شغال زي الفل..!!!!! (( برجااااااااء النشر حتى تعرف الناس أن ما تم حرقة هى حدود مصر و بداية لتقسيمها )).. شكرا
</su>
</post>
</multipost>
