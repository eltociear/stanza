<multipost id="bolt-arz-NG-169-181081-16222" language="Arabic">
<post id="bolt-arz-NG-169-181081-16222_p1">
<su id="bolt-arz-NG-169-181081-16222_p1_su1"> تشكيل الوزاره الجديد</su>
<su id="bolt-arz-NG-169-181081-16222_p1_su2"> من النهارده مفيش حكومه انتم الحكومه</su>
<su id="bolt-arz-NG-169-181081-16222_p1_su3"> لو أنت طلب منك تشكيل وزاره بعد الشر يعنى هتختار مين من الاعضاء ليكون وزير فى الوزارات الاتيه</su>
<su id="bolt-arz-NG-169-181081-16222_p1_su4"> (1) وزارة الصحه</su>
<su id="bolt-arz-NG-169-181081-16222_p1_su5"> (2)وزارة الثقافه</su>
<su id="bolt-arz-NG-169-181081-16222_p1_su6"> (3) وزارة الماليه</su>
<su id="bolt-arz-NG-169-181081-16222_p1_su7"> (4)وزارة الداخليه</su>
<su id="bolt-arz-NG-169-181081-16222_p1_su8"> (5)وزارة الدفاع</su>
<su id="bolt-arz-NG-169-181081-16222_p1_su9"> (6)وزارة العدل</su>
<su id="bolt-arz-NG-169-181081-16222_p1_su10"> (7)وزارة التربيه والتعليم</su>
<su id="bolt-arz-NG-169-181081-16222_p1_su11"> من وجهة نظرى انا شايفه ان دول اهم وزارات فى الحكومه</su>
<su id="bolt-arz-NG-169-181081-16222_p1_su12"> المهم بقى دلوقتى لو طلب منك تشكيل الوزاره هتختار مين ؟؟ </su>
<su id="bolt-arz-NG-169-181081-16222_p1_su13"> وطبعا مطلوب اسباب الاختيار ؟؟ ما هو المفروض انك مش بتختار كده وخلاص لا اكيد انت شايف ان العضو دا ينفع يبقى وزير لعددة اسباب</su>
<su id="bolt-arz-NG-169-181081-16222_p1_su14"> أتمنا ان الموضوع يعجبكم وفى انتظار اول رئيس وزاره</su>
</post>
<post id="bolt-arz-NG-169-181081-16222_p5">
<su id="bolt-arz-NG-169-181081-16222_p5_su1"> إقتباس:</su>
<su id="bolt-arz-NG-169-181081-16222_p5_su2"> اختيار سئ</su>
<su id="bolt-arz-NG-169-181081-16222_p5_su3"> انا وزيرة ماليه ف وزارتك</su>
<su id="bolt-arz-NG-169-181081-16222_p5_su4"> شكلك عايزاها تخرب</su>
</post>
<post id="bolt-arz-NG-169-181081-16222_p8">
<su id="bolt-arz-NG-169-181081-16222_p8_su1"> عاشقة فكرة جميلة تسلمي</su>
<su id="bolt-arz-NG-169-181081-16222_p8_su2"> فتاة الجليد: ايه يابنتي انا وزير الصحة</su>
<su id="bolt-arz-NG-169-181081-16222_p8_su3"> يبقى هروح كل مستشفى اعيط جنب المرضى شوية</su>
<su id="bolt-arz-NG-169-181081-16222_p8_su4"> شكرا ليكي يابنتي</su>
</post>
<post id="bolt-arz-NG-169-181081-16222_p17">
<su id="bolt-arz-NG-169-181081-16222_p17_su1"> معالى رئيس الوزراء الوزراء مالهم كده مفستكين كده ليه لا أحنا عايزين نشاط إعمللهم زياره مفاجئه فكل وزاره علشان الهمه</su>
<su id="bolt-arz-NG-169-181081-16222_p17_su2"> عايزين نصلح حال البلد مش نجيب لكل وزير فيهم دكتور ولا الحر هو اللى عامل فيهم كده</su>
<su id="bolt-arz-NG-169-181081-16222_p17_su3"> يلا اتنشطوا وانا اوعدكم أعمل لكم رحله جميله لشرم الشيخ</su>
<su id="bolt-arz-NG-169-181081-16222_p17_su4"> يلا هفرجكم على أبو الهول شرم</su>
</post>
<post id="bolt-arz-NG-169-181081-16222_p26">
<su id="bolt-arz-NG-169-181081-16222_p26_su1"> ياباشا فى صفقة عربيات مرشيضس جاية من سويشرا الشهر الجاى</su>
<su id="bolt-arz-NG-169-181081-16222_p26_su2"> خش ف المشروع بنسبة 10 % من غير ما تدفع حاجة بس تعدى العربيات بس من الجمارك</su>
<su id="bolt-arz-NG-169-181081-16222_p26_su3"> ايه شبكة النصب الدولية اللى احنا فتحناها دى</su>
</post>
<post id="bolt-arz-NG-169-181081-16222_p29">
<su id="bolt-arz-NG-169-181081-16222_p29_su1"> حلو الاختيارات دى</su>
<su id="bolt-arz-NG-169-181081-16222_p29_su2"> طلبى من وزبرة الصحة هو نقل مبارك لسجن طره</su>
</post>
<post id="bolt-arz-NG-169-181081-16222_p38">
<su id="bolt-arz-NG-169-181081-16222_p38_su1"> طيب لو انا وزير العدل فعلا مع انى مفهمش حاجه فى القانون ولا الدستور بس هحاول بقدر الامكان تكون فى نزاهه فى المحاكم</su>
<su id="bolt-arz-NG-169-181081-16222_p38_su2"> هاكتر عدد المحاكم والقضاه .. علشان المنازعات اللى بتقعد بالسنين تخلص بدرى</su>
<su id="bolt-arz-NG-169-181081-16222_p38_su3"> هحاول اوصل لكل قاضى مرتشى وافضله .. </su>
<su id="bolt-arz-NG-169-181081-16222_p38_su4"> هحاول اوصل لكل محامى بيبيع اسرار عميله وافصله</su>
<su id="bolt-arz-NG-169-181081-16222_p38_su5"> هحاول انى انصر المظلوم .. واقف فى وش الظالم</su>
<su id="bolt-arz-NG-169-181081-16222_p38_su6"> هحاول انى اجتهد انى اخرج من الوزاره بسرعه .. علشان السلطه بتغرى .. وبتكون سلاح ذو حدين</su>
<su id="bolt-arz-NG-169-181081-16222_p38_su7"> هحاول ان اللى يمسك بعدى الوزاره يكون على النهج الصحيح ..</su>
<su id="bolt-arz-NG-169-181081-16222_p38_su8"> هاشتغل بعدها محامى بالمجان للغلابه</su>
<su id="bolt-arz-NG-169-181081-16222_p38_su9"> بس يا جماعه انا كليه تربيه رياضيه تخصص كاراتيه ..</su>
</post>
<post id="bolt-arz-NG-169-181081-16222_p47">
<su id="bolt-arz-NG-169-181081-16222_p47_su1"> عاشقة الصمت بعد عدة محاولات فاشلة لاختيار اعضاء وزارتك صحبه برميل قهوة لظبط دماغي الذي شعرت انه تركني بلا عودة وهو يحمد الله علي خروجه بسلامه</su>
<su id="bolt-arz-NG-169-181081-16222_p47_su2"> وبعد تفكير عميق ومشاورات وجولات مع نفسي وصلت الي الحل النهائي دمج كل الوزارات في وزارة واحد نسميها الا ما تسمه</su>
<su id="bolt-arz-NG-169-181081-16222_p47_su3"> وطبعا اتولي انا رئستها مؤقتا لمدة خمسين سنة ( كفاية كده علشان ادي فرصة لغيري)</su>
<su id="bolt-arz-NG-169-181081-16222_p47_su4"> ويكون شعارها الدكتاتورية هي الحل</su>
<su id="bolt-arz-NG-169-181081-16222_p47_su5"> واهدافها كل شخص هلوصلوا حقه ناشف لحد البيت</su>
<su id="bolt-arz-NG-169-181081-16222_p47_su6"> ومبادئها اللى مش عاجبه يخبط راسه في الحيط</su>
</post>
<post id="bolt-arz-NG-169-181081-16222_p68">
<su id="bolt-arz-NG-169-181081-16222_p68_su1"> دة انا مش هنا خالص</su>
<su id="bolt-arz-NG-169-181081-16222_p68_su2"> اول مرة امر بالموضوع</su>
<su id="bolt-arz-NG-169-181081-16222_p68_su3"> اسجل اعجابى الشديد الأول وبعدين راجعة تانى</su>
</post>
<post id="bolt-arz-NG-169-181081-16222_p78">
<su id="bolt-arz-NG-169-181081-16222_p78_su1"> عدل ولا اعرف حاجه فى القانون بس تصدقى اللقب حلو المستشار / محمد كمال الشهير بالفخم</su>
<su id="bolt-arz-NG-169-181081-16222_p78_su2"> بصوا بقى سياستى فى الوزارة هيكون كالاتى</su>
<su id="bolt-arz-NG-169-181081-16222_p78_su3"> العدل اساس الملك والكرسى مش دايم</su>
<su id="bolt-arz-NG-169-181081-16222_p78_su4"> ولو ماكانتش الدنيا دوارة ما كنتش بقيت وزير</su>
<su id="bolt-arz-NG-169-181081-16222_p78_su5"> وهنيئا لك يا فاعل الخير والثواب</su>
<su id="bolt-arz-NG-169-181081-16222_p78_su6"> 1- يتم تأمين وزارة العدل والأماكن التى يزورها وزير العدل جيدا خوفا من محاولات اغتياله</su>
<su id="bolt-arz-NG-169-181081-16222_p78_su7"> 2- يتم تأمين المنصب نفسه خوفا من ضياعه ووقوعه فى يد البلطجيه</su>
<su id="bolt-arz-NG-169-181081-16222_p78_su8"> وعلى المتضرر اللجوء للقضاء اللى انا الوزير بتاعه</su>
<su id="bolt-arz-NG-169-181081-16222_p78_su9"> الاخوة والاخوات اننا نمر بظروف قهريه تحتم علينا الوقوف جنبا لجنب مع بعطشينا</su>
<su id="bolt-arz-NG-169-181081-16222_p78_su10"> مش عايز محاكم ولا طلاق ولا نفقه ولا مشاكل اسرة وحوارات من دى</su>
<su id="bolt-arz-NG-169-181081-16222_p78_su11"> مش عايز بلطجه وسرقه وقتل ونحرش</su>
<su id="bolt-arz-NG-169-181081-16222_p78_su12"> يا ريت نكون شعب طيب وحلو وامور علشان نبقى قدوة للشعوب التانيه</su>
<su id="bolt-arz-NG-169-181081-16222_p78_su13"> جاتكم البلاوى مليتوا البلد</su>
<su id="bolt-arz-NG-169-181081-16222_p78_su14"> فين الخرزانه</su>
</post>
<post id="bolt-arz-NG-169-181081-16222_p79">
<su id="bolt-arz-NG-169-181081-16222_p79_su1"> كده يا عاشقة يرضيك الكلام ده</su>
<su id="bolt-arz-NG-169-181081-16222_p79_su2"> بقى نعمل ثورة ضدهم هناك تجبيهملنا هنا</su>
<su id="bolt-arz-NG-169-181081-16222_p79_su3"> أهم ملوا البلد</su>
<su id="bolt-arz-NG-169-181081-16222_p79_su4"> كنعمل ثورة فين ولا فين ياربي</su>
</post>
<post id="bolt-arz-NG-169-181081-16222_p82">
<su id="bolt-arz-NG-169-181081-16222_p82_su1"> بأختصار الموضوع انا ماقلتش انك اعلنت الحرب على اسرائيل</su>
<su id="bolt-arz-NG-169-181081-16222_p82_su2"> وكل الكلام الى انت قلته مايختلفش عليه اتنين</su>
<su id="bolt-arz-NG-169-181081-16222_p82_su3"> لكن معنى قطع علاقاتك مع دوله والغاء بنود من معاهده متفق عليها مسبقا هو فى حد ذاته اعلان للحرب</su>
<su id="bolt-arz-NG-169-181081-16222_p82_su4"> من حقنا اننا نعدل فى الاتفاقيه بما يناسبنا ولكن مانلغيهاش خالص</su>
<su id="bolt-arz-NG-169-181081-16222_p82_su5"> والبلد كفايه الى فيها من جوا مش هيبقى كمان برا</su>
<su id="bolt-arz-NG-169-181081-16222_p82_su6"> نظبط نفسنا داخليا ونهدى شويه ونقف على رجلينا شويه</su>
<su id="bolt-arz-NG-169-181081-16222_p82_su7"> وبعد كده نعمل الى احنا عاوزينه وده غرضى</su>
<su id="bolt-arz-NG-169-181081-16222_p82_su8"> وكما قلت الخلاف فى الرأى لا يفسد للود قضيه</su>
<su id="bolt-arz-NG-169-181081-16222_p82_su9"> خالص ودى واحترامى</su>
<su id="bolt-arz-NG-169-181081-16222_p82_su10"> شكرا</su>
</post>
</multipost>
