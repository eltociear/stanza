<multipost id="bolt-arz-DF-175-182188-1040001" language="Arabic">
<post id="bolt-arz-DF-175-182188-1040001_p1">
<su id="bolt-arz-DF-175-182188-1040001_p1_su1">
 امبارح كان افضل يوم في حياتي
</su>
<su id="bolt-arz-DF-175-182188-1040001_p1_su2">
 الله اكبر على الشعب المصري الثائرين منهم طبعاا
</su>
<su id="bolt-arz-DF-175-182188-1040001_p1_su3">
 بجد كانو حاجه تشرف امبارح
</su>
<su id="bolt-arz-DF-175-182188-1040001_p1_su4">
 لكل واحد قال بانديتا ولا فانديتا ولكل واحد قال دول قلالات الادب ودول بلطجيه
</su>
<su id="bolt-arz-DF-175-182188-1040001_p1_su5">
 احب اقلهم ان دول اطهر شباب في البلد لانهم بيقفو قدام الظلم بدون حسابات ولا مجاملات ودون النظر لمصالحهم الشخصيه او الحزبيه
</su>
<su id="bolt-arz-DF-175-182188-1040001_p1_su6">
 والحمد لله امبارح اكبر دليل ان مين هما البلطجيه ومين اللي بيبعتهم لان المسيرات مشيت في كل شبر في تراب مصر ولم تحدث حادثه تخريب واحده
</su>
<su id="bolt-arz-DF-175-182188-1040001_p1_su7">
 لان المخربين عارفين نفسهم وكلنا عارفين مين اللي بيبعتهم ويبقى عاوز يلزقها في الشباب
</su>
<su id="bolt-arz-DF-175-182188-1040001_p1_su8">
 امبارح كان في مسيره عندنا في امبابه طلعت من عند الكنيسه اللي في شارع الوحده 
</su>
<su id="bolt-arz-DF-175-182188-1040001_p1_su9">
 وروحت انا وزوجي وحضرناها وفضلت واقفه معاهم لحد ماتحركت 
</su>
<su id="bolt-arz-DF-175-182188-1040001_p1_su10">
 واعدنا نهتف ونهتف والله كان الهتاف يدوي في السما كلها وبعد كده لما اتحركت جوزي كمل معاهم وانا رجعت للبيت للاسف لاني كنت اتعرضت لحادثه بسيطه كده من كام يوم ورجلي متخيطه 20 غرزه والله العظيم دي الحاجه الوحيده اللي منعتني اني اكمل وربنا وحده يعلم انا روحت لهناك ازاي اما والدي بقاااا فاكان بايت من امبارح اصله بلطجي كبييييييييييييير 
</su>
<su id="bolt-arz-DF-175-182188-1040001_p1_su11">
 ربنا ينصرنا يارب وينصر ثورتنا ربنا هوا المطلع على الحقيقه ومطلع على الظالم والمظلوم ونحن ثقتنا في ربنا اكبر من ثقتنا في انفسنا انه لايظلم عنده احد
</su>
</post>
<post id="bolt-arz-DF-175-182188-1040001_p5">
<su id="bolt-arz-DF-175-182188-1040001_p5_su1">
 ههههههههههههههههههههه والله كل كلامك حق وعندك حق بجد
</su>
<su id="bolt-arz-DF-175-182188-1040001_p5_su2">
 والثورة مستمرة ان شاء الله رغم انف الحااقدين
</su>
<su id="bolt-arz-DF-175-182188-1040001_p5_su3">
 سبحان الله وبحمده
</su>
<su id="bolt-arz-DF-175-182188-1040001_p5_su4">
 اللهم صل عليك يا نبي
</su>
<su id="bolt-arz-DF-175-182188-1040001_p5_su5">
 لا اله الا الله
</su>
</post>
<post id="bolt-arz-DF-175-182188-1040001_p9">
<su id="bolt-arz-DF-175-182188-1040001_p9_su1">
 شبابنا و شعبنا مشرفنا و الله و رافعين راسنا
</su>
<su id="bolt-arz-DF-175-182188-1040001_p9_su2">
 ويارتني كنت موجودة و سطتهم.
</su>
<su id="bolt-arz-DF-175-182188-1040001_p9_su3">
 الحمد لله لاننا مصريين.
</su>
<su id="bolt-arz-DF-175-182188-1040001_p9_su4">
 و حلوة اوي ان باباكي بلطجي دي
</su>
<su id="bolt-arz-DF-175-182188-1040001_p9_su5">
 ههههههه بس بلطجي وطني.
</su>
<su id="bolt-arz-DF-175-182188-1040001_p9_su6">
 انا بقي ساعات بحس ان الوالد عندي بيدي علي فلول.
</su>
</post>
<post id="bolt-arz-DF-175-182188-1040001_p17">
<su id="bolt-arz-DF-175-182188-1040001_p17_su1">
 ماهو امبارح ده مافيش حد راح قدام مجلس الشعب واعتصم ولا امام وزارة الدخلية ولا امام رئاسة الوزراء
</su>
<su id="bolt-arz-DF-175-182188-1040001_p17_su2">
 الناس كانت محترمة وما تعرصوش لاى منشاءة عامة
</su>
<su id="bolt-arz-DF-175-182188-1040001_p17_su3">
 يبقى هايضربوهم ليه ولا يعترضوهم ليه
</su>
<su id="bolt-arz-DF-175-182188-1040001_p17_su4">
 تمام زى ماكانوا معتصمين فى الثورة وشلناهم على دماغنا وفرحنا بيهم وقدرنا وقفتهم اللى جابتلنا حقنا
</su>
<su id="bolt-arz-DF-175-182188-1040001_p17_su5">
 عايزة اقولك انه لايصح الا الصحيح
</su>
<su id="bolt-arz-DF-175-182188-1040001_p17_su6">
 امش صح كل الناس تساندك وتقف معاك
</su>
<su id="bolt-arz-DF-175-182188-1040001_p17_su7">
 امبارح اول مرة احس انى متعاطفة مع الثوار وانا طلباتهم هى طلباتى
</su>
<su id="bolt-arz-DF-175-182188-1040001_p17_su8">
 وعموما كل سنة وثورتنا بخير من غير مكائد ولا قلة مندسة
</su>
<su id="bolt-arz-DF-175-182188-1040001_p17_su9">
 والف سلامة على رجليكى يا قمر
</su>
<su id="bolt-arz-DF-175-182188-1040001_p17_su10">
 تقبلى مرورى
</su>
<su id="bolt-arz-DF-175-182188-1040001_p17_su11">
 لانهم كانو محترمين والتزموا
</su>
</post>
</multipost>
