<multipost id="bolt-arz-DF-175-182187-573946" language="Arabic">
<post id="bolt-arz-DF-175-182187-573946_p1">
<su id="bolt-arz-DF-175-182187-573946_p1_su1">
 السلام عليكم ورحمة الله وبركاته
</su>
<su id="bolt-arz-DF-175-182187-573946_p1_su2">
 انا زعلانة اوى يا اخواتى
</su>
<su id="bolt-arz-DF-175-182187-573946_p1_su3">
 ومخنوقة كمان من مجلس الشعب
</su>
<su id="bolt-arz-DF-175-182187-573946_p1_su4">
 خيبوا املى فيهم ربنا يسامحهم
</su>
<su id="bolt-arz-DF-175-182187-573946_p1_su5">
 كل واحد داخل ومعاه حقيبة ماليانة خلافات شخصية
</su>
<su id="bolt-arz-DF-175-182187-573946_p1_su6">
 وصراعات عايز يحلها فى المجلس
</su>
<su id="bolt-arz-DF-175-182187-573946_p1_su7">
 الا من رحم ربى علشان مظلمش حد
</su>
<su id="bolt-arz-DF-175-182187-573946_p1_su8">
 كله كوم والتصفيق كوم تانى
</su>
<su id="bolt-arz-DF-175-182187-573946_p1_su9">
 كاننا فى مسرحية
</su>
<su id="bolt-arz-DF-175-182187-573946_p1_su10">
 الى يقول كلمة ممكن تغيظ مجموعة معينة
</su>
<su id="bolt-arz-DF-175-182187-573946_p1_su11">
 يصقفوله الى معاه
</su>
<su id="bolt-arz-DF-175-182187-573946_p1_su12">
 بقى لعب فى لعب بصراحة
</su>
<su id="bolt-arz-DF-175-182187-573946_p1_su13">
 والخناقات والخلافات بطريقة مش حضارية بالمرة
</su>
<su id="bolt-arz-DF-175-182187-573946_p1_su14">
 كاننا فى سوق
</su>
<su id="bolt-arz-DF-175-182187-573946_p1_su15">
 واتهامات بئة للكل عمال على بطال
</su>
<su id="bolt-arz-DF-175-182187-573946_p1_su16">
 بجد بجد مسرحية
</su>
<su id="bolt-arz-DF-175-182187-573946_p1_su17">
 والى بيحصل يجيب للواحد سدة نفس
</su>
<su id="bolt-arz-DF-175-182187-573946_p1_su18">
 ويأس ان ممكن يكون فيه تغيير للافضل
</su>
<su id="bolt-arz-DF-175-182187-573946_p1_su19">
 الظاهر اننا كنا بنختار مرشحنا
</su>
<su id="bolt-arz-DF-175-182187-573946_p1_su20">
 زى الى اختار المهندس علشان يعمل عملية جراحية
</su>
<su id="bolt-arz-DF-175-182187-573946_p1_su21">
 ارحمنا يا رب واكشف عنا الغمة وولى علينا الاصلح اللهم امين
</su>
</post>
<post id="bolt-arz-DF-175-182187-573946_p2">
<su id="bolt-arz-DF-175-182187-573946_p2_su1">
 انا اللي مضايقني التصفيق بصراحة
</su>
</post>
<post id="bolt-arz-DF-175-182187-573946_p3">
<su id="bolt-arz-DF-175-182187-573946_p3_su1">
 معاكي حق يا بنتى وكله كوم والتصفيق كوم تانى
</su>
</post>
<post id="bolt-arz-DF-175-182187-573946_p4">
<su id="bolt-arz-DF-175-182187-573946_p4_su1">
 لا وبياكلو هولز البلد بتولع وهما بياكلو هولز
</su>
</post>
<post id="bolt-arz-DF-175-182187-573946_p5">
<su id="bolt-arz-DF-175-182187-573946_p5_su1">
 محدش بيعمل حاجة لوجهة الله كلة مصالح بس متقلقيش طالما فيية حرية يبقا حيتشالوا و يجى غيرهم مش زى زمان
</su>
</post>
<post id="bolt-arz-DF-175-182187-573946_p6">
<su id="bolt-arz-DF-175-182187-573946_p6_su1">
 ربنا يصلح الحال
</su>
</post>
<post id="bolt-arz-DF-175-182187-573946_p7">
<su id="bolt-arz-DF-175-182187-573946_p7_su1">
 اهو دي نواتج حكم المخلوع
</su>
<su id="bolt-arz-DF-175-182187-573946_p7_su2">
 انتج ساسه ليس لهم بالسياسة شئ
</su>
<su id="bolt-arz-DF-175-182187-573946_p7_su3">
 ربنا يحفظ البلد
</su>
<su id="bolt-arz-DF-175-182187-573946_p7_su4">
 والكل بيتعلم فينا
</su>
</post>
<post id="bolt-arz-DF-175-182187-573946_p8">
<su id="bolt-arz-DF-175-182187-573946_p8_su1">
 انا كمان كنت بتكلم من شوية ف موضوع التصفيق ده
</su>
<su id="bolt-arz-DF-175-182187-573946_p8_su2">
 فكرونى بالمدرسة "صقفوا لزميلكوا ياولاد"
</su>
<su id="bolt-arz-DF-175-182187-573946_p8_su3">
 حاجة تـ....................
</su>
</post>
<post id="bolt-arz-DF-175-182187-573946_p9">
<su id="bolt-arz-DF-175-182187-573946_p9_su1">
 فعلا يا اختى بجد
</su>
<su id="bolt-arz-DF-175-182187-573946_p9_su2">
 كنا حاطين امالنا عليهم و هما خيبو امالنا
</su>
<su id="bolt-arz-DF-175-182187-573946_p9_su3">
 بقى مجلس الشعب عامل زى استار اكاديمى كل يوم خناقه مع حد هههههههههه
</su>
</post>
<post id="bolt-arz-DF-175-182187-573946_p14">
<su id="bolt-arz-DF-175-182187-573946_p14_su1">
 انا معاكى
</su>
<su id="bolt-arz-DF-175-182187-573946_p14_su2">
 ومش عايزة المجلس يذاع على الهوا
</su>
<su id="bolt-arz-DF-175-182187-573946_p14_su3">
 وبصراحة انا شفت اول جلستين والباقى بتابعه من الاخبار
</su>
<su id="bolt-arz-DF-175-182187-573946_p14_su4">
 وبقترح اننا نصلى استخارة او صلاة قضاء الحاجة قبل ما ننتخب الرئيس علشان نضمن حسن الاختيار (زى ما بنصلى استخارة للعريس نصلى استخارة للرئيس )
</su>
<su id="bolt-arz-DF-175-182187-573946_p14_su5">
 يا رب ولى علينا من يصلح
</su>
</post>
<post id="bolt-arz-DF-175-182187-573946_p15">
<su id="bolt-arz-DF-175-182187-573946_p15_su1">
 عندك حق والله بجد الواحد مخنوق منهم
</su>
<su id="bolt-arz-DF-175-182187-573946_p15_su2">
 وكمان الخلافات اللى بينهم ومش مسيطرييييييييين على نفسهم
</su>
<su id="bolt-arz-DF-175-182187-573946_p15_su3">
 وكانهم اطفال مع بعض
</su>
</post>
<post id="bolt-arz-DF-175-182187-573946_p16">
<su id="bolt-arz-DF-175-182187-573946_p16_su1">
 انا ما بقتش اتفرج علي مجلس الشعب علشان اعصابي تعبت من الفرجه
</su>
</post>
<post id="bolt-arz-DF-175-182187-573946_p17">
<su id="bolt-arz-DF-175-182187-573946_p17_su1">
 المشاركة الأصلية كتبت بواسطة شوشو ام عائشة انا معاكى
</su>
<su id="bolt-arz-DF-175-182187-573946_p17_su2">
 و الله العظيم فكره صلاه الاستخاره فكره ممتازه و انا حصليها ان شاء الله
</su>
</post>
<post id="bolt-arz-DF-175-182187-573946_p18">
<su id="bolt-arz-DF-175-182187-573946_p18_su1">
 بصى يا لؤلؤة انا حااسة انهم مشتتين
</su>
<su id="bolt-arz-DF-175-182187-573946_p18_su2">
 وكل مجموعة عاملة صحوبية بينه وبين نفسها
</su>
<su id="bolt-arz-DF-175-182187-573946_p18_su3">
 يعنى الموضوع مبقاش مجموعة ومعارضة ليها لآ ده بقت مجموعااات صغيرة وبرده مجموعااات صغيرة معارضة ليهم
</su>
<su id="bolt-arz-DF-175-182187-573946_p18_su4">
 ده غير اللى قاعدين يتكلموا فى الموبيلات واللى خارج واللى مجاش واللى نايم والحالة هنا
</su>
<su id="bolt-arz-DF-175-182187-573946_p18_su5">
 ده غير مفيش تنظيم ويخرجوا من موضوع يدخلوا فى موضوع تانى قبل ما يقفلوا الاولانى
</su>
<su id="bolt-arz-DF-175-182187-573946_p18_su6">
 مش عارفة
</su>
<su id="bolt-arz-DF-175-182187-573946_p18_su7">
 فى بنات كتير من اول يوم كان مش عاجبهم الوضع
</su>
<su id="bolt-arz-DF-175-182187-573946_p18_su8">
 بس فعلا بقالنا شهر تقريبا ومفيش قرار خرجنا بيه من المجلس يبل الريق ويخلى الواحد متفائل
</su>
<su id="bolt-arz-DF-175-182187-573946_p18_su9">
 خلينا نسمع تااانى ونديهم فرصة يمكن الله اعلم عدم انخراط ناس كتير فى الحياة دى مخليهم مشتتين
</su>
<su id="bolt-arz-DF-175-182187-573946_p18_su10">
 بس حتى المنخرطيين من زمان ولهم خبرة مستأسدين وهما اول ناس بتخالف 
</su>
</post>
</multipost>
