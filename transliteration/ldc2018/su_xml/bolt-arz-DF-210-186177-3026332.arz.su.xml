<?xml version="1.0" encoding="UTF-8"?>
<multipost id="bolt-arz-DF-210-186177-3026332" language="Arabic">
<post id="bolt-arz-DF-210-186177-3026332_p1">
<su id="bolt-arz-DF-210-186177-3026332_p1_su1">
بسم الله الرحمن الرحيم
</su>
<su id="bolt-arz-DF-210-186177-3026332_p1_su2">
طبعاً من يومين كتبت موضوع و قلت ان شعبنا ليس شعباً جميلاً..
</su>
<su id="bolt-arz-DF-210-186177-3026332_p1_su3">
لكن اساء البعض قصدى..
</su>
<su id="bolt-arz-DF-210-186177-3026332_p1_su4">
انا لم اعنف الشعب.. لغرض التعنيف.. حاشا لله..
</su>
<su id="bolt-arz-DF-210-186177-3026332_p1_su5">
انا عايز اشوف حاجة احسن..
</su>
<su id="bolt-arz-DF-210-186177-3026332_p1_su6">
عايز الاقى بنت ماشية فى الشارع.. امنة على نفسها
</su>
<su id="bolt-arz-DF-210-186177-3026332_p1_su7">
متلاقيش حد يأذى شعورها بكلام تافه !..
</su>
<su id="bolt-arz-DF-210-186177-3026332_p1_su8">
او اسمع بودانى واحد واحد يكلم واحد ميعرفوش و يشتمه بأمه و ابوه..
</su>
<su id="bolt-arz-DF-210-186177-3026332_p1_su9">
(( اينعم انا بهزر مع اصحابى بألفاظ سوقية.. بس شباب مع بعض و اصحاب ))
</su>
<su id="bolt-arz-DF-210-186177-3026332_p1_su10">
بس مجيش صوتى فى الشارع يبقى معدى صوت الشاحنات و بقول شتيمة مش كويسة..
</su>
<su id="bolt-arz-DF-210-186177-3026332_p1_su11">
حرام.. بلاش نأذى مشاعر الناس..
</su>
<su id="bolt-arz-DF-210-186177-3026332_p1_su12">
لازم يكون فى قلوبنا و لو ذرة احساس..
</su>
<su id="bolt-arz-DF-210-186177-3026332_p1_su13">
عايز الاقى واحد يقول انا هختار ده..
</su>
<su id="bolt-arz-DF-210-186177-3026332_p1_su14">
و التانى يسمعه و يقوله لا انا هختار ده..
</su>
<su id="bolt-arz-DF-210-186177-3026332_p1_su15">
و فى الاخر يخلص الكلام.. و يكملوا لعب مع بعض دومينو على القهوة او طاولة..
</su>
<su id="bolt-arz-DF-210-186177-3026332_p1_su16">
و ميبقاش فيه عنف..
</su>
<su id="bolt-arz-DF-210-186177-3026332_p1_su17">
عايز الاقى راجل ماشى فى الشارع ضعيف كبير السن.. يلاقى شاب يعديه.. و يقوله الشكر لله يا والدى..
</su>
<su id="bolt-arz-DF-210-186177-3026332_p1_su18">
مش يستهزأ بيه و العربيات تزمرله و تقوله يلا يا كذا و يا كذا..
</su>
<su id="bolt-arz-DF-210-186177-3026332_p1_su19">
(( مع انك فى يوم هتبقى زيه ))
</su>
<su id="bolt-arz-DF-210-186177-3026332_p1_su20">
عايز تبقى ماشى مع خطيبتك محافظ عليها.. راجل معاها..
</su>
<su id="bolt-arz-DF-210-186177-3026332_p1_su21">
الراجل هو يفضل مخليها جوهرة فى ايده.. لحد ما يتجوزها..
</su>
<su id="bolt-arz-DF-210-186177-3026332_p1_su22">
مش يستغلها.. كما يستغل الذئب تعثر الشاه..
</su>
<su id="bolt-arz-DF-210-186177-3026332_p1_su23">
عايزك تبقى ماشية محترمة.. صوتك خافت..
</su>
<su id="bolt-arz-DF-210-186177-3026332_p1_su24">
صوتك مع صديقاتك فى الشارع مش عالى..
</su>
<su id="bolt-arz-DF-210-186177-3026332_p1_su25">
(( انا مش بكبت حريتك.. بس مش كل الناس هتفكر و تقول انك مع صحباتك ))
</su>
<su id="bolt-arz-DF-210-186177-3026332_p1_su26">
خليكى محترمة فى لبسك..
</su>
<su id="bolt-arz-DF-210-186177-3026332_p1_su27">
خليكى يا بنت الحلال مسلمة قولاً و فعلاً..
</su>
<su id="bolt-arz-DF-210-186177-3026332_p1_su28">
خليكى زى الصدفة.. داخل القوقعة.. لا يكشف عنها سوى زوجك..
</su>
<su id="bolt-arz-DF-210-186177-3026332_p1_su29">
خلى إيمانك بالله جوه قلبك.. مش ايمانك بالله عشان فى البطاقة مسلمة..
</su>
<su id="bolt-arz-DF-210-186177-3026332_p1_su30">
و عايزك تنزل تشوف العشوائيات بتاعت البلد..
</su>
<su id="bolt-arz-DF-210-186177-3026332_p1_su31">
تساعد فى بلدك البلد محتاجاك
</su>
<su id="bolt-arz-DF-210-186177-3026332_p1_su32">
عايزك يأخى حتة تدمع من قلبك.. لما تشوف واحد بقاله 20 سنة عنده امراض مش عارف يتعالج
</su>
<su id="bolt-arz-DF-210-186177-3026332_p1_su33">
و انت يا حبيب والدتك يجيلك برد ترفص و تقعد فى السرير كالاموات..
</su>
<su id="bolt-arz-DF-210-186177-3026332_p1_su34">
تعرف... تعرف.. لما انت تعمل كده...
</su>
<su id="bolt-arz-DF-210-186177-3026332_p1_su35">
تعرفى ها؟؟.. لما انتى تعملى كده..
</su>
<su id="bolt-arz-DF-210-186177-3026332_p1_su36">
انا كمان لو عملت كده... اكيد.. هيبقى بكرة احلى.. بكتير من امبارح..
</su>
<su id="bolt-arz-DF-210-186177-3026332_p1_su37">
بكرة هيبقى احلى من انهارده..
</su>
<su id="bolt-arz-DF-210-186177-3026332_p1_su38">
بكرة هيبقى احسن فى جميع الاحوال...
</su>
<su id="bolt-arz-DF-210-186177-3026332_p1_su39">
بس قول.. ان شاء الله..^^
</su>
</post>
<post id="bolt-arz-DF-210-186177-3026332_p2">
<su id="bolt-arz-DF-210-186177-3026332_p2_su1">
ان شاء الله بكرة هيبقى احلى بنا كلنا باذن الله
</su>
<su id="bolt-arz-DF-210-186177-3026332_p2_su2">
والموضوع الذى تكلمت عنه فى غاية فى الاهمية
</su>
<su id="bolt-arz-DF-210-186177-3026332_p2_su3">
لان الاخلاق الاخلاق الاخلاق الاخلاق هى ما تبقى لنا فلا نريد ان تضيع هى الاخرى
</su>
<su id="bolt-arz-DF-210-186177-3026332_p2_su4">
شكرا يا اخى الكريم
</su>
</post>
<post id="bolt-arz-DF-210-186177-3026332_p6">
<su id="bolt-arz-DF-210-186177-3026332_p6_su1">
بجد ياامجد كلامك جميل جدا
</su>
<su id="bolt-arz-DF-210-186177-3026332_p6_su2">
ربنا يبارك فيك
</su>
<su id="bolt-arz-DF-210-186177-3026332_p6_su3">
حقيقى لو كل واحد بدأ يغير من نفسه ومن سلوكه بلدنا هتبقى حلوة جدا وهنحب بعض بجد
</su>
<su id="bolt-arz-DF-210-186177-3026332_p6_su4">
مش عايزين مجاملات ولا عنف ولا تعدى عالغير
</su>
<su id="bolt-arz-DF-210-186177-3026332_p6_su5">
عايزين نحس بالامان
</su>
<su id="bolt-arz-DF-210-186177-3026332_p6_su6">
لما تبقى البنت ماشية فى الشارع مش تكون خايفة من تصرفات الشباب
</su>
<su id="bolt-arz-DF-210-186177-3026332_p6_su7">
لا تكون مطمنة لانها ماشية واخواتها حواليها
</su>
<su id="bolt-arz-DF-210-186177-3026332_p6_su8">
فعلا اكتر حاجة بتستفزنى الشباب اللى بيشتم بالاهل
</su>
<su id="bolt-arz-DF-210-186177-3026332_p6_su9">
لا وكمان اللى بيتشتم دا عادى بيضحك
</su>
<su id="bolt-arz-DF-210-186177-3026332_p6_su10">
مفيش نخوة ولاغيرة على اهله
</su>
<su id="bolt-arz-DF-210-186177-3026332_p6_su11">
مفيش مشكلة اننا نهزر
</su>
<su id="bolt-arz-DF-210-186177-3026332_p6_su12">
لكن مينفعش الهزار يقلب بوقاحة ويوصل للاهل
</su>
<su id="bolt-arz-DF-210-186177-3026332_p6_su13">
كلها احلام بتمنى وبدعى انها تتحقق
</su>
<su id="bolt-arz-DF-210-186177-3026332_p6_su14">
لاننا لو بنخاف من ربنا وبنحبه مش هنتصرف تصرفات زى دى
</su>
<su id="bolt-arz-DF-210-186177-3026332_p6_su15">
ولو بنحب بلدنا هنعمل ونعمل علشان نعليها
</su>
<su id="bolt-arz-DF-210-186177-3026332_p6_su16">
والله احنا اللى هنغير بلدنا
</su>
<su id="bolt-arz-DF-210-186177-3026332_p6_su17">
اسفة عالاطالة تقبل مرورى
</su>
</post>
<post id="bolt-arz-DF-210-186177-3026332_p7">
<su id="bolt-arz-DF-210-186177-3026332_p7_su1">
موضوع في غاية الروعة
</su>
<su id="bolt-arz-DF-210-186177-3026332_p7_su2">
أوجز مواقف كتير موجودة في حياتنا اليومية وفعلا هو ده اللي بيحصل
</su>
<su id="bolt-arz-DF-210-186177-3026332_p7_su3">
للأسف فيه أزمة أخلاق ومحتاجة حل علي مستوي كبير وبالذات اللسان ده عايز........
</su>
<su id="bolt-arz-DF-210-186177-3026332_p7_su4">
لوطبقنا الشريعة كويس فعلا حياتنا هتبقي نموذجية
</su>
<su id="bolt-arz-DF-210-186177-3026332_p7_su5">
شكرا لك ع الموضوع المتميز
</su>
</post>
<post id="bolt-arz-DF-210-186177-3026332_p11">
<su id="bolt-arz-DF-210-186177-3026332_p11_su1">
كلام أحلام.... كلام أوهام.... مقدرش أقول انه هيتحقق أبداً
</su>
<su id="bolt-arz-DF-210-186177-3026332_p11_su2">
( دي كانت أغنية لليلي مراد وتم تحريفها بعد ذلك إلي الأغنية الموجودة )
</su>
<su id="bolt-arz-DF-210-186177-3026332_p11_su3">
دا حصل فين الكلام دا يا أمجد ؟ في أي مكان وفي أي زمان ؟!
</su>
<su id="bolt-arz-DF-210-186177-3026332_p11_su4">
أنا ممكن أعمل زي باقي الاعضاء ( وزي أغنية ليلي مراد بعد التحريف ) وأقولك كلام جميل... كلام معقول... مقدرش أقول حاجة عنه.
</su>
<su id="bolt-arz-DF-210-186177-3026332_p11_su5">
لكن يا ريت نسيبنا من شعار ( كل واحد يبدأ بنفسه ويغيرها للأحسن )
</su>
<su id="bolt-arz-DF-210-186177-3026332_p11_su6">
يا أمجد كل واحد شايف نفسه هو الصح.
</su>
<su id="bolt-arz-DF-210-186177-3026332_p11_su7">
يبقي ازاي يغير من نفسه ؟!
</su>
<su id="bolt-arz-DF-210-186177-3026332_p11_su8">
أتحدي أي واحدة انها تقول علي نفسها انها بنت قليلة الأدب, مش متربية كويس, معندهاش أخلاق ولا قيم ولا مباديء.
</su>
<su id="bolt-arz-DF-210-186177-3026332_p11_su9">
أتحدي أي واحدة تقول علي بنتها الكلام دا !
</su>
<su id="bolt-arz-DF-210-186177-3026332_p11_su10">
أتحدي أي واحد يقول علي بنته أو أخته أو زوجته الكلام دا !
</su>
<su id="bolt-arz-DF-210-186177-3026332_p11_su11">
هل يعني هذا أن كل الفتيات أو حتي الغالبية كويسة ؟!
</su>
<su id="bolt-arz-DF-210-186177-3026332_p11_su12">
نفس الأمر إلي حد ما ينطبق علي الشباب !
</su>
<su id="bolt-arz-DF-210-186177-3026332_p11_su13">
كما قلت, كل واحد شايف نفسه صح !
</su>
<su id="bolt-arz-DF-210-186177-3026332_p11_su14">
علشان كلامك يتحقق شوية وتكتر مع الأيام يا أمجد, لابد من ما يردع الناس عن الخروج علي قواعد السلوكيات والأخلاقيات.
</su>
<su id="bolt-arz-DF-210-186177-3026332_p11_su15">
ايه اللي بيحكم الناس ويقيد من سلوكياتها ؟ الدين, القانون, الأعراف والتقاليد.
</su>
<su id="bolt-arz-DF-210-186177-3026332_p11_su16">
الدين.... كل واحد شايفه علي مزاجه وهواه وفاكر نفسه انه شيخ المشايخ,
</su>
<su id="bolt-arz-DF-210-186177-3026332_p11_su17">
وهي شايفة نفسها الخضرا الشريفة !
</su>
<su id="bolt-arz-DF-210-186177-3026332_p11_su18">
القانون... يطبق علي البعض ( اللي ملوش ضهر )
</su>
<su id="bolt-arz-DF-210-186177-3026332_p11_su19">
لكن ناس تانية فوق القانون.
</su>
<su id="bolt-arz-DF-210-186177-3026332_p11_su20">
دا غير ان القانون له ثغرات كبيرة وواسعة !
</su>
<su id="bolt-arz-DF-210-186177-3026332_p11_su21">
الأعراف والتقاليد.... اتغيرت خلاص واستبدلناها بتقاليد وأعراف الأجانب !
</su>
<su id="bolt-arz-DF-210-186177-3026332_p11_su22">
من الأخر يا أمجد المثل بيقول ايه ؟
</su>
<su id="bolt-arz-DF-210-186177-3026332_p11_su23">
( إذا كان رب البيت بالدف ضارب, فشيمة..... كملوا انتوا بقي )
</su>
<su id="bolt-arz-DF-210-186177-3026332_p11_su24">
فيه أخلاقيات معينة, لابد من فرضها بالقوة.
</su>
<su id="bolt-arz-DF-210-186177-3026332_p11_su25">
وهناك أخلاقيات أخري يتم التركيز عليها في المدارس ووسائل الاعلام المختلفة.
</su>
<su id="bolt-arz-DF-210-186177-3026332_p11_su26">
من زمااااااااان واحنا بنسمع نفس الشعار ( ابدأ بنفسك أولاً ) فهل حدث هذا ؟!
</su>
<su id="bolt-arz-DF-210-186177-3026332_p11_su27">
أم أن ما حدث هو تدهور الأمور أكثر وأكثر ؟!
</su>
</post>
<post id="bolt-arz-DF-210-186177-3026332_p18">
<su id="bolt-arz-DF-210-186177-3026332_p18_su1">
بجد بجد يعنى موضوع حلو أوى يا أمجد
</su>
<su id="bolt-arz-DF-210-186177-3026332_p18_su2">
وأكتر حاجه بحبها فى مواضيعك أنك بتتكلم بصراحه ومش بتلف وتدور فى الكلام ،
</su>
<su id="bolt-arz-DF-210-186177-3026332_p18_su3">
عايزنى اتغير ؟
</su>
<su id="bolt-arz-DF-210-186177-3026332_p18_su4">
عايز تتغير ؟
</su>
<su id="bolt-arz-DF-210-186177-3026332_p18_su5">
عايزها وعايزه يتغيروا ؟
</su>
<su id="bolt-arz-DF-210-186177-3026332_p18_su6">
روح قول لهم ،
</su>
<su id="bolt-arz-DF-210-186177-3026332_p18_su7">
حيقولوا لك روح غير انت نفسك الاول ياعم وبعدين انا حتغير ،
</su>
<su id="bolt-arz-DF-210-186177-3026332_p18_su8">
كل واحد بيستنى اللى ادامه يتغير وبعدين يغير نفسه ،
</su>
<su id="bolt-arz-DF-210-186177-3026332_p18_su9">
يعنى عمرنا ما حنتغير ،
</su>
<su id="bolt-arz-DF-210-186177-3026332_p18_su10">
تعرف لو كل واحد بدأ بنفسه حنلاقى كلنا اتغيرنا سوا ،
</su>
<su id="bolt-arz-DF-210-186177-3026332_p18_su11">
امبارح نزلت اشترى حاجات وكنت تعبانه اووووى
</su>
<su id="bolt-arz-DF-210-186177-3026332_p18_su12">
وركبت الترام انا وماما وقعدت
</su>
<su id="bolt-arz-DF-210-186177-3026332_p18_su13">
وكانت رجلى واجعنى اوى قولت حقعد شويه وحقوم ااقعد ست كبيره
</su>
<su id="bolt-arz-DF-210-186177-3026332_p18_su14">
وفجأه لقيت بنت اللى قعده ادامى قامت وقعدت ست كبيره
</su>
<su id="bolt-arz-DF-210-186177-3026332_p18_su15">
ساعتها حسيت قد ايه انا وحشه اوى وانانيه ومش بفكر غير فى نفسى
</su>
<su id="bolt-arz-DF-210-186177-3026332_p18_su16">
ورحت قمت وقعدت واحده ست
</su>
<su id="bolt-arz-DF-210-186177-3026332_p18_su17">
ولما جيت اروح ركبت الترام تانى انا وماما وكانت زحمه اوى ولما ندخلنا بنت قامت وقعدت ماما
</su>
<su id="bolt-arz-DF-210-186177-3026332_p18_su18">
ن سااعتها قولت لو انا مكنتش عملت كده ماكنتش البنت دى عملت كده ،
</su>
<su id="bolt-arz-DF-210-186177-3026332_p18_su19">
احيانا الواحد بيفكر فى المسقبل القريب بكره وبعده
</su>
<su id="bolt-arz-DF-210-186177-3026332_p18_su20">
ومحدش بيفكر للمستقبل البعيد السنه الجايه واللى وراها ،
</su>
<su id="bolt-arz-DF-210-186177-3026332_p18_su21">
بس فعلا ياريت كلنا نتغير ونبدأ بنفساً ومش نتسنى غيرنا
</su>
<su id="bolt-arz-DF-210-186177-3026332_p18_su22">
موضوع حلو يا أمجد كالعاده طبعاً وعوده حميده يا فندم. ً
</su>
</post>
<post id="bolt-arz-DF-210-186177-3026332_p20">
<su id="bolt-arz-DF-210-186177-3026332_p20_su1">
..وأكيد بكره أحلي وأجمل..
</su>
<su id="bolt-arz-DF-210-186177-3026332_p20_su2">
من النهارده ومن امبارح ومن اي يوم تاني باراده الله
</su>
<su id="bolt-arz-DF-210-186177-3026332_p20_su3">
واكبر دليل التوبيك دا ورودود الاعضاء الجمال دول..
</su>
<su id="bolt-arz-DF-210-186177-3026332_p20_su4">
ما شاء الله عليهم
</su>
<su id="bolt-arz-DF-210-186177-3026332_p20_su5">
ويارب كل دا يتحقق.
</su>
<su id="bolt-arz-DF-210-186177-3026332_p20_su6">
ونرجع ذى زمان وخير زمان وجمال زمان وناس زمان وايام زمان
</su>
<su id="bolt-arz-DF-210-186177-3026332_p20_su7">
أشكرك ع التوبيك
</su>
</post>
<post id="bolt-arz-DF-210-186177-3026332_p21">
<su id="bolt-arz-DF-210-186177-3026332_p21_su1">
منورينى جميعاً دايماً فى موضوعى..
</su>
<su id="bolt-arz-DF-210-186177-3026332_p21_su2">
و ع فكرة و الله فعلاً انا هبدأ من نفسى
</su>
<su id="bolt-arz-DF-210-186177-3026332_p21_su3">
هخلص بس الاساسيات اللى فى حياتى الاسبوعين دول.. و بعدين هنزل..
</su>
<su id="bolt-arz-DF-210-186177-3026332_p21_su4">
هنزل لاهل منطقتى.. اقولهم هنعمل ايه.. هنختار مين يمثلنا..
</su>
<su id="bolt-arz-DF-210-186177-3026332_p21_su5">
طيب انت عندك مشكلة ايه ؟؟.. نوديها للمحافظ..
</su>
<su id="bolt-arz-DF-210-186177-3026332_p21_su6">
هنزل الف الشارع.. هنزل ارسم على الحائط اعلام مصر..
</su>
<su id="bolt-arz-DF-210-186177-3026332_p21_su7">
هنزل ارسم رموز البلد.. مش هنعاكس تانى..
</su>
<su id="bolt-arz-DF-210-186177-3026332_p21_su8">
و انتى مش هتلبسى لبس مش كويس تانى.. هتهزرى مع صحباتك..
</su>
<su id="bolt-arz-DF-210-186177-3026332_p21_su9">
هيبقى ليكى صوت فى انتخابات..
</su>
<su id="bolt-arz-DF-210-186177-3026332_p21_su10">
هيبقى ليكى ايد فى اعمار البلد..
</su>
<su id="bolt-arz-DF-210-186177-3026332_p21_su11">
عايزين نزور قرايبنا..
</su>
<su id="bolt-arz-DF-210-186177-3026332_p21_su12">
ارفع سماعة التليفون كلم صاحبك و اسال عليه..
</su>
<su id="bolt-arz-DF-210-186177-3026332_p21_su13">
عايزين نبقى شعب طيب.. زى زمان..
</su>
<su id="bolt-arz-DF-210-186177-3026332_p21_su14">
عايزن مصر ام الدنيا.. زى زمان..
</su>
</post>
<post id="bolt-arz-DF-210-186177-3026332_p27">
<su id="bolt-arz-DF-210-186177-3026332_p27_su1">
ا لموضوع جميل اوى والله يا أمجد
</su>
<su id="bolt-arz-DF-210-186177-3026332_p27_su2">
بس صعب انا بس النهاردة وانا راجعه من اخر يوم من امتحاناتى اتأكدت ان صعب اوى الشعب يتغير
</su>
<su id="bolt-arz-DF-210-186177-3026332_p27_su3">
مش لان الشباب هو اللى مش عايز يتغير
</su>
<su id="bolt-arz-DF-210-186177-3026332_p27_su4">
لا لانه اتربى ع ايد غلط ف غلط
</su>
<su id="bolt-arz-DF-210-186177-3026332_p27_su5">
يا خسارة المدرس اللى كان زمان يحترم
</su>
<su id="bolt-arz-DF-210-186177-3026332_p27_su6">
وكانت مكانه مكانه الانبياء ف الاحترام
</su>
<su id="bolt-arz-DF-210-186177-3026332_p27_su7">
النهاردة حصل موقف اثبتلى فعلا ان كل ده طلعت اوهام
</su>
<su id="bolt-arz-DF-210-186177-3026332_p27_su8">
المراقب قبل اللجنة عرفته ان ف طلبة كاتبه الاجابات ع الدرج قبل اللجنة
</su>
<su id="bolt-arz-DF-210-186177-3026332_p27_su9">
وبقولها عشان ما يجرحش حد يبدل اماكن اى حد ما يكونش عارف انها كتبت  او يعمل حاجة
</su>
<su id="bolt-arz-DF-210-186177-3026332_p27_su10">
يقولى طيب ويدخل يقرا الاخبار ف الجريدة
</su>
<su id="bolt-arz-DF-210-186177-3026332_p27_su11">
وضميره مديله منوم ولا ايه مش عارفه
</su>
<su id="bolt-arz-DF-210-186177-3026332_p27_su12">
حسبى الله ونعم الوكيل بجد لما اولى الامر والقدوة بالشكل ده
</su>
<su id="bolt-arz-DF-210-186177-3026332_p27_su13">
الطلبة هتجيب الامانة والضمير منين
</su>
<su id="bolt-arz-DF-210-186177-3026332_p27_su14">
بس اكيد لسه فى امل !!
</su>
</post>
<post id="bolt-arz-DF-210-186177-3026332_p28">
<su id="bolt-arz-DF-210-186177-3026332_p28_su1">
يا جماعة لازم نؤمن بحاجة
</su>
<su id="bolt-arz-DF-210-186177-3026332_p28_su2">
التغيير مش هيبقى جذرى
</su>
<su id="bolt-arz-DF-210-186177-3026332_p28_su3">
بس الأكيييييييد واللى لازم تعرفه ان طالما انت اتغيرت اعرف ان الكل هيتغير
</su>
<su id="bolt-arz-DF-210-186177-3026332_p28_su4">
انت وحدة بناء التغيرر
</su>
<su id="bolt-arz-DF-210-186177-3026332_p28_su5">
وبعدين فى حاجة اسمها الأمر بالمعروف والنهى عن المنكر
</su>
<su id="bolt-arz-DF-210-186177-3026332_p28_su6">
وطول ما احنا عاوزين نبقى احسن ان شاء الله هنحقق حلمنا
</su>
<su id="bolt-arz-DF-210-186177-3026332_p28_su7">
وعلى فكرة فيه فئات فى مصر التغيير الوحيد ليها هو حرقها  هههه
</su>
<su id="bolt-arz-DF-210-186177-3026332_p28_su8">
سورى بس والله دة موجود لكن لو الاغلبية قدرت تكون احسن الناس دى مش هتأثر
</su>
<su id="bolt-arz-DF-210-186177-3026332_p28_su9">
بالعكس احنا اللى هنأثر عليها لحد ما الفئة دى تنقرض
</su>
<su id="bolt-arz-DF-210-186177-3026332_p28_su10">
وكمان الموضوع كبيير
</su>
<su id="bolt-arz-DF-210-186177-3026332_p28_su11">
دة تغيير شعب وهيتم على المستوى الرسمى عن طريق الحكومة بالتوعية وتوفير المرفقات العامة النظيفة والصالحة والموظفين الكويسين والمحاسبة على الاخلاص فى العمل والغير رسمى على المستوى الشخصى والاجتماعى
</su>
<su id="bolt-arz-DF-210-186177-3026332_p28_su12">
يعنى كل واحد فينا يبقى هدفه او يغير نفسه للاحسن
</su>
<su id="bolt-arz-DF-210-186177-3026332_p28_su13">
ويحاول يغير اللى حواليه بالنصيحة والنهى احيانا
</su>
<su id="bolt-arz-DF-210-186177-3026332_p28_su14">
واحيانا بانك متسكتش عن الحق
</su>
<su id="bolt-arz-DF-210-186177-3026332_p28_su15">
فالساكت عن الحق شيطان اخرس يعنى فى اللجنة لقيت غش متسكتش
</su>
<su id="bolt-arz-DF-210-186177-3026332_p28_su16">
لقيت رشوة فى اى مصلحة متسكتش لقيت لقيت لقيت متسكتش متسكتش متسكتش
</su>
<su id="bolt-arz-DF-210-186177-3026332_p28_su17">
اوفى النهاية أسأل الله ان يوفقنى وايام فى ذلك الموضوع الهام الخطير
</su>
<su id="bolt-arz-DF-210-186177-3026332_p28_su18">
اى اللى انا قلته دة حسيت انى بكتب تعبير  بس بجد دة حقيقى
</su>
</post>
</multipost>
