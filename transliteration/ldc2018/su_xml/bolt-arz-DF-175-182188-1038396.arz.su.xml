<multipost id="bolt-arz-DF-175-182188-1038396" language="Arabic">
<post id="bolt-arz-DF-175-182188-1038396_p1">
<su id="bolt-arz-DF-175-182188-1038396_p1_su1">
 لما نسمع الآن عن 53 حالة وفاة و انباء عن 1000 مصاب فى احداث ستاد بورسعيد الآن و كمان نسمع عن حريق استاد القاهرة فى نفس الوقت برده (يا سبحان الله ؟؟؟)
</su>
<su id="bolt-arz-DF-175-182188-1038396_p1_su2">
 فين الداخلية !!!.. فين الشرطة اللى اتطورت من ساعة ما المجلس حكمنا
</su>
<su id="bolt-arz-DF-175-182188-1038396_p1_su3">
 ما زااااااااااال الانفلات الامنى
</su>
<su id="bolt-arz-DF-175-182188-1038396_p1_su4">
 انا انهارده كنت بتفرج على الماتش
</su>
<su id="bolt-arz-DF-175-182188-1038396_p1_su5">
 اول مرة اشوف فى حياتى الامن المركزى قاعد على كراسى
</su>
<su id="bolt-arz-DF-175-182188-1038396_p1_su6">
 ازااااى ؟؟.. هو ده مش وقت ششغله المفروض ؟؟ مش دى كده ساعات العمل بالنسبة له ؟؟ ولا اول ما الماتش خلص و نزل الجماهير و الناس اتلمت الامن المركزى واقف محلك سر !!!!!!!!!
</su>
<su id="bolt-arz-DF-175-182188-1038396_p1_su7">
 نعم ؟؟؟؟ هو ده اللى لما بيوقفوه على حراسة او... او.... بيضرب اى حد يقرب منه و يستعمل العنف و يبهدل الناس
</su>
<su id="bolt-arz-DF-175-182188-1038396_p1_su8">
 ولا لما يعوزوهم امن مركزى يخلوهم امن مركزى و لما مش يعوزوا خلاص يقعدوهم على الكراسى.. 
</su>
<su id="bolt-arz-DF-175-182188-1038396_p1_su9">
 طب اجيب شاى انا ولا ايييييييه؟؟
</su>
<su id="bolt-arz-DF-175-182188-1038396_p1_su10">
 عارفين كنت بتفرج على التليفزيوون و بيقولوا حد يكلم وزير الداخلية يلحق الانفلات الا منى ده بيقولوا مش هينفع و الرد كان ان وزير الداخلية فى اجتماع هام و مش هينفع نقاطعه
</su>
<su id="bolt-arz-DF-175-182188-1038396_p1_su11">
 امال نقاطعه امتى ؟؟
</su>
<su id="bolt-arz-DF-175-182188-1038396_p1_su12">
 دى احداث الجزائر محصلش فيها كده
</su>
<su id="bolt-arz-DF-175-182188-1038396_p1_su13">
 اللعيبة بتوع الاهلى بيتكلموا و بيقولوا انهم شافوا اتنين من الجماهير فى غرفة الملابس بيتشاهدوا امامهم مباشرة و حالتهم منهارة لهذا السبب
</su>
<su id="bolt-arz-DF-175-182188-1038396_p1_su14">
 فييييييين الصحة طيب ؟؟؟
</su>
<su id="bolt-arz-DF-175-182188-1038396_p1_su15">
 بلاش الامن.. فين الصحة ؟؟؟
</su>
<su id="bolt-arz-DF-175-182188-1038396_p1_su16">
 فين عربيات الاسعاااف و الدكاترة ؟؟؟؟
</su>
<su id="bolt-arz-DF-175-182188-1038396_p1_su17">
 و بيكلموا الدكتور حسن الاسناوى فى مستشفى مش فاكرة اسمها ايه فى بورسعيد بيقولهم احنا متواجدين كلنا فى المستشفى
</su>
<su id="bolt-arz-DF-175-182188-1038396_p1_su18">
 بتعملوا ايه ؟؟ مستنيين فرج ربنا ؟؟
</su>
<su id="bolt-arz-DF-175-182188-1038396_p1_su19">
 ما تروحوا تلحقوا الناس اللى بتموت و الناس اللى اتصابت ؟؟
</su>
<su id="bolt-arz-DF-175-182188-1038396_p1_su20">
 كفاااااااااااية بقى ضحايا لاحداث انفلات امنى و عنف و بلطجة
</su>
<su id="bolt-arz-DF-175-182188-1038396_p1_su21">
 انا مكنتش فى الاستاد لكن اكاد اقسم لكم انى واثقة من جوايا ثقة غريبة ان نص اللى كانوا فى المدرجات بلطجية مأجورين
</su>
<su id="bolt-arz-DF-175-182188-1038396_p1_su22">
 لما تشوفوا الفيديو و هما بينزلوا على ارض الاستاد بعد انتهاء الماتش.. هتلاحظوا النظام الغريب اللى بيمشوا و يتجمعوا بيه !!!
</su>
<su id="bolt-arz-DF-175-182188-1038396_p1_su23">
 بيقولوا ان محافظ بورسعيد دائما يواظب على حضور الماتشات هناك و انهارده اليوم الوحيد اللى مجاش فيه ؟؟؟
</su>
<su id="bolt-arz-DF-175-182188-1038396_p1_su24">
 لو تشوفوا الامن المركزى كان سايب الناس تمر عادى ازاى و هو واقف مش بيعمل حاجة... ؟؟!؟!؟
</su>
<su id="bolt-arz-DF-175-182188-1038396_p1_su25">
 حسبى الله و نعم الوكيل
</su>
<su id="bolt-arz-DF-175-182188-1038396_p1_su26">
 حد بقى يقوللى ايه علاقة المجلس العسكرى و المشير بكل ده ؟؟؟
</su>
<su id="bolt-arz-DF-175-182188-1038396_p1_su27">
 اقوله ماهو ده حدث حاضر الآن و المفروض كنت اشوف اختيارات المجلس العسكرى للوزارة و الجنزورى بتثمر اليوم
</su>
<su id="bolt-arz-DF-175-182188-1038396_p1_su28">
 يعنى لما اشوف الشرطة بتتحكم فى الانفلات الامنى هفرح
</su>
<su id="bolt-arz-DF-175-182188-1038396_p1_su29">
 لما اشوف الاسعافات تتم بشكل سريع و فورى من اجل الحفاظ على دماء ابناء مصر هفرح
</su>
<su id="bolt-arz-DF-175-182188-1038396_p1_su30">
 لما اشوف المشير باشا بيرسل طيارة مثلا فيها دكاترة و اسعافات اولية و ادوية و اجهزة للاستاد دلوقتى هفرح
</su>
<su id="bolt-arz-DF-175-182188-1038396_p1_su31">
 انما لما اشوف عكس كل ده !!!! هو ده السبب اللى اخلينى بتهمه بانه سبب كل ما يحدث لان اختياراته كانت خاطئة و فشل فى التصرف فى حدث خطير و مؤسف زى ده
</su>
<su id="bolt-arz-DF-175-182188-1038396_p1_su32">
 فطالما انه حاكم البلاد فى هذه الفترة و رافض انه يسلم السلطة انا اعرف انه لازم يتحمل مسئلية البلد دى و مينامش لحد ما يسلمه لحد غيره
</su>
<su id="bolt-arz-DF-175-182188-1038396_p1_su33">
 فيييييييين الامن بقى و فييييييين الشرطة و فييييييين وزارة الصحة من كل هذا ؟؟؟
</su>
<su id="bolt-arz-DF-175-182188-1038396_p1_su34">
 لا حياة لمن تنادى و حسبى الله و نعم الوكيل فى كل من تخاذل و توقف عن اداء عمله فى هذا الفترات العصيبة
</su>
<su id="bolt-arz-DF-175-182188-1038396_p1_su35">
 انا كل الكلام ده من قلبى من حرقتى على اللى حصل
</su>
<su id="bolt-arz-DF-175-182188-1038396_p1_su36">
 عدد المصابين و الاموات فاااق عددهم فى احداث ماتش مصر و الجزائر !!!!
</su>
<su id="bolt-arz-DF-175-182188-1038396_p1_su37">
 منتظرة الردود لاتناقش مع كل وجهات النظر المؤيدة و المعارضة لرأيى بك صدر رحب
</su>
<su id="bolt-arz-DF-175-182188-1038396_p1_su38">
 اللهم احمى مصر يااا رب و احمى ابنائهم
</su>
<su id="bolt-arz-DF-175-182188-1038396_p1_su39">
 اللهم اجعل تدبيرهم سببا فى تدميرهم و رد كيدهم فى نحورهم
</su>
<su id="bolt-arz-DF-175-182188-1038396_p1_su40">
 اللهم اضرب الظالمين بالظالمين و اخرجنا منهم سالمين  
</su>
</post>
<post id="bolt-arz-DF-175-182188-1038396_p2">
<su id="bolt-arz-DF-175-182188-1038396_p2_su1">
 كلامك منطقي بس حطي نفسك ع الجهة الاخري انا لو ظابط امن مركزي ولا جندي لو رفعت سلاح واستخدمته هيصوروني ويتقال عليا بقتل الشباب اللي زي الورد وهيعمل عليهم مليونيات ياحبيبتي 
</su>
<su id="bolt-arz-DF-175-182188-1038396_p2_su2">
 مبقاش في هيبه للشرطة والامن ودا اللي بيتعمل دلوقتي مع الجيش
</su>
<su id="bolt-arz-DF-175-182188-1038396_p2_su3">
 كلامك معناه ان المجلس قاصد اللي بيحصل دا عشان ايه ؟؟ عشان يهيج الناس عليه ويطلعو بمليونيات يسقطوه ؟؟؟؟؟؟؟
</su>
<su id="bolt-arz-DF-175-182188-1038396_p2_su4">
 اللي له مصلحة هما الناس اللي مش عاجبها الانتخابات ولا مجلس الشعب
</su>
<su id="bolt-arz-DF-175-182188-1038396_p2_su5">
 اللي السبب هما رويبضة الاعلام والسياسة اللي طول الوقت بيشحنو في الشباب
</su>
<su id="bolt-arz-DF-175-182188-1038396_p2_su6">
 اللهم احمي مصر
</su>
</post>
<post id="bolt-arz-DF-175-182188-1038396_p3">
<su id="bolt-arz-DF-175-182188-1038396_p3_su1">
 الامن المركزي معملش حاجه غير انه ادي الفرصه للاعيبه يدخلوا في غرفهم و شكرا علي كده واقفين تنابله السلطان
</su>
<su id="bolt-arz-DF-175-182188-1038396_p3_su2">
 و مش لازم يقتلوا ممكن يقبضوا عليهم و يحققوا معاهم و يتحاكموا ولا هو يا يقتلوهم يا ميتحركوش 
</su>
<su id="bolt-arz-DF-175-182188-1038396_p3_su3">
 ايه الاستفزاز ده
</su>
</post>
<post id="bolt-arz-DF-175-182188-1038396_p8">
<su id="bolt-arz-DF-175-182188-1038396_p8_su1">
 ليلة موقعة الجمل بيديروا نفس التمثيلية لا أمن بدون مبارك - لا أمن بدون المجلس العسكرى
</su>
<su id="bolt-arz-DF-175-182188-1038396_p8_su2">
 عشان كل الناس تصرخ وتقول ازاى نعيش من غير المجلس العسكرى
</su>
</post>
<post id="bolt-arz-DF-175-182188-1038396_p9">
<su id="bolt-arz-DF-175-182188-1038396_p9_su1">
 بعدين كمان دول نزلوا في ثانية مش مان في بوابات ليه كانوا سايبينها مفتوحة وانا كمان متاكدة انهم بلطجية
</su>
</post>
<post id="bolt-arz-DF-175-182188-1038396_p10">
<su id="bolt-arz-DF-175-182188-1038396_p10_su1">
 انا معاكي طبعا بس بصراحة بعد اللي حصل ده ما ينفع اتناقش مع اي حد ممكن يدافع عن اللي قتل اخواتي واستحل دمهم
</su>
</post>
<post id="bolt-arz-DF-175-182188-1038396_p12">
<su id="bolt-arz-DF-175-182188-1038396_p12_su1">
 انا برضه معاكى وعندى نفس الآحساس انهم بلطجية مأجورين 
</su>
<su id="bolt-arz-DF-175-182188-1038396_p12_su2">
 وعلى فكره الناس ما بقتش عبيطة واعتقد ان نسبة كبيرة جدا من الناس فاهمة كدة 
</su>
<su id="bolt-arz-DF-175-182188-1038396_p12_su3">
 وان شاء الله هيجى اليوم اللى نروح نجيب فيه المشير من قفاه ونوريلو احنا مين
</su>
</post>
<post id="bolt-arz-DF-175-182188-1038396_p15">
<su id="bolt-arz-DF-175-182188-1038396_p15_su1">
 يسقط حكم العسكر
</su>
<su id="bolt-arz-DF-175-182188-1038396_p15_su2">
 ماشى اما يسقط مين الا هيمسك
</su>
<su id="bolt-arz-DF-175-182188-1038396_p15_su3">
 يا جماعة مينفعش الحكم يمشى لاان اسرائيل بتشاور عقلها
</su>
<su id="bolt-arz-DF-175-182188-1038396_p15_su4">
 تحبوا افكركم ساعة الثورة اما عرفت اسرائيل عملت اية كتبت خطاب مكتوب فية انهيا يعنى عوزة تلغى معهدة السلام تعمل تعديلات
</su>
</post>
<post id="bolt-arz-DF-175-182188-1038396_p16">
<su id="bolt-arz-DF-175-182188-1038396_p16_su1">
 الامن لو كان عايز يحمى كان هيحمى
</su>
<su id="bolt-arz-DF-175-182188-1038396_p16_su2">
 بس كانوا منظر بس ولا يمكن كانوا بيحموا الاعلانات والنجيلة
</su>
<su id="bolt-arz-DF-175-182188-1038396_p16_su3">
 منه لله بجد ده لحد دلوقتى موت كتير امال لو كمل مثلا بقيت المدة هيخلص علينا
</su>
<su id="bolt-arz-DF-175-182188-1038396_p16_su4">
 ربنا يستر واحمى بلدنا
</su>
</post>
<post id="bolt-arz-DF-175-182188-1038396_p17">
<su id="bolt-arz-DF-175-182188-1038396_p17_su1">
 الجيش لا بيامن تجمعات ولا بنوك ولا مصارف ولا مؤسسات ولا مجلس شعب
</su>
<su id="bolt-arz-DF-175-182188-1038396_p17_su2">
 طب يا ترى بيأمن ايه ؟مبارك وولاده طبعا
</su>
<su id="bolt-arz-DF-175-182188-1038396_p17_su3">
 هو انتوا مش بتشوفوا الحمايه والحرس الى بيبقى محاوطهم
</su>
<su id="bolt-arz-DF-175-182188-1038396_p17_su4">
 حسبنا الله ونعم الوكيل فى المش ين ومجلس العار
</su>
<su id="bolt-arz-DF-175-182188-1038396_p17_su5">
 يسقط حكم العسكر مليون مره
</su>
</post>
<post id="bolt-arz-DF-175-182188-1038396_p21">
<su id="bolt-arz-DF-175-182188-1038396_p21_su1">
 بجد بقولها من قلبى
</su>
<su id="bolt-arz-DF-175-182188-1038396_p21_su2">
 حسبى الله ونعم الوكيل لكل واحد قصر واهمل وتواطئ ونفذ وكان السبب من بعيد او قريب فى قتل الولاد الغلابه
</su>
<su id="bolt-arz-DF-175-182188-1038396_p21_su3">
 يا رب انتقم منهم واحرق قلوبهم زى ما حرقو قلوبالمصريين
</su>
<su id="bolt-arz-DF-175-182188-1038396_p21_su4">
 حسبى الله ونعم الوكيل
</su>
</post>
<post id="bolt-arz-DF-175-182188-1038396_p22">
<su id="bolt-arz-DF-175-182188-1038396_p22_su1">
 لألألألألألألألأ كدة زعلتيني منك 
</su>
<su id="bolt-arz-DF-175-182188-1038396_p22_su2">
 الامن المركزي والشرطة موجودين انتي مش شايفاهم في التليفزيون طاحنين الناس بالطوب والقنابل المسيلة للدموع
</su>
<su id="bolt-arz-DF-175-182188-1038396_p22_su3">
 ظهروا دلوقتي لما دعكوا الناس في الشارع دة الوقت اللي بيظهروا بس فيه
</su>
<su id="bolt-arz-DF-175-182188-1038396_p22_su4">
 انما يلحقوا الناس ويسعفوهم لأ لا سمح الله بعد الشر عليهم من الحاجات دي
</su>
<su id="bolt-arz-DF-175-182188-1038396_p22_su5">
 كانوا واقفين زي الاصنام بيتفرجوا على الناس وهي بتضرب وبتتقتل وبتطير من المدرجات
</su>
<su id="bolt-arz-DF-175-182188-1038396_p22_su6">
 حسبي الله ونعم الوكيل في كل ظالم
</su>
<su id="bolt-arz-DF-175-182188-1038396_p22_su7">
 تسلم ايدك وجزاكي الله كل خير
</su>
</post>
</multipost>
