<multipost id="bolt-arz-DF-175-182188-1044317" language="Arabic">
<post id="bolt-arz-DF-175-182188-1044317_p1">
<su id="bolt-arz-DF-175-182188-1044317_p1_su1">
 السلام عليكم ورحمة الله وبركاته
</su>
<su id="bolt-arz-DF-175-182188-1044317_p1_su2">
 اولا باعتذر بالنيابه عن كل انسان شريف لنصارى مصر عامة ولمعتصمى ماسبيرو خاصة بغض النظر عن الهتافات الطائفيه اللى مش حانعفى انفسنا ايضا منها لكن للاسف انا قلبى اتقطع لما شوفت المدرعات بتدهس ناس منهم 
</su>
<su id="bolt-arz-DF-175-182188-1044317_p1_su3">
 وشوفت قتلاهم فى المستشفيات وكنت مصدقه واللهى ان الجيش يعمل كده ويلبسها لبلطجيه واصابع خفيه ومهلبيه ودخلت المنتدى زى كل يوم استطلع اراء الناس فى الموضوع اكتشفت للاسف الشديد ان فى هجوم شديد عليهم وهما اللى قتلوا جنود الجيش مع ان بعد كده عرفنا ان الكلام ده كدب وفبركوا الصور والفيديوها 
</su>
<su id="bolt-arz-DF-175-182188-1044317_p1_su4">
 وكل ما واحده تدافع عنهم وتقول شوفنا بعنينا تلاقى كلام من نوعية اتقى الله فى جنود مصر ربنا يحشرك معاهم وكأنها ارتكبت جريمه او كفرت بالله علشان بتدافع عن ناس ماتوا بدون ذنب مع ان سيدنا رسول الله صلى الله عليه وسلم علمنا رقة القلب وكان بيوصى جنوده مايقتلوش كافر لم يرفع عليهم سلاح فما بالنا بشركائنا فى الوطن ومن كتر اللى سمعته قربت اصدق ان الفيديوهات والصور متفبركه 
</su>
<su id="bolt-arz-DF-175-182188-1044317_p1_su5">
 لكن ربنا مايرضاش بالظلم اهو الجناه نفسهم اعترفوا وقال الجنود اللى عملوا كده بيتحقق معاهم بعد الواقعه بشهرين لما تكون اتنست ده لو اتحاسبوا فعلا واحب اقول لكم يا شركائنا فى الوطن واقول للمسلمين برضو اكلت يوم اكل الثور الابيض للاسف تخاذلنا فى الدفاع عنكم وصلنا احناكمان لقتلى اترموا فى الزباله 
</su>
<su id="bolt-arz-DF-175-182188-1044317_p1_su6">
 وبرضو للاسف لقيوا من المسلمين من يدافع عن القاتل ويقول فيديوهات متفبركه ده واحد يونانى وكأن افراد الجيش الهه مايغلطوش ودلوقتى لما استحلوا علماء الدين واستحلوا الاعراض برضو للاسف الشديد فى لسه اللى بيدافع عنهم ويقول فيديوهات متفبركه
</su>
<su id="bolt-arz-DF-175-182188-1044317_p1_su7">
 احب ابشركم بكره يجيى علينا الدور كلنا ونكون مجرد فيديوهات متفبركه
</su>
<su id="bolt-arz-DF-175-182188-1044317_p1_su8">
 يارب نتوحد وننسى انتمائتنا الدينيه والسياسيه ونعرف ان الضربه بتجيلنا من هنا
</su>
<su id="bolt-arz-DF-175-182188-1044317_p1_su9">
 وارجو من كل اخواتى اللى مش راضيين عن كلامى بلاش تدخلى تقوليلى اتقى الله لانى اعتذرت علشان بتقى الله وكل انسان مخالف لدينى حسابه عند ربنا مش عندى بس ربنا امرنا بالقسط اليهم........ يعنى العدل
</su>
</post>
<post id="bolt-arz-DF-175-182188-1044317_p2">
<su id="bolt-arz-DF-175-182188-1044317_p2_su1">
 عندك حق انا ايام احداث ماسبيرو بقيت اقول لو دي صور متفبركه بنسبة 99% وهما اللي بداؤا الضرب في احتمال1% ان الصور دي صح وان الجيش بتعانا قتلهم فعلا بالوحشيه دي وداس عليهم بالمدرعات
</su>
<su id="bolt-arz-DF-175-182188-1044317_p2_su2">
 ساعاتها قلت معقوله لو حصل مشكله مع الجيش في يوم من الايام ممكن يعمل فينا احنا كمان كده؟؟؟
</su>
<su id="bolt-arz-DF-175-182188-1044317_p2_su3">
 للاسف الرد على السؤال ده متاخرش وايد الجيش اتلوثت بدم مصريين كتير وخرج علينا بوجهه القبيح
</su>
<su id="bolt-arz-DF-175-182188-1044317_p2_su4">
 اكبر غلطه عملناها يوم ما سلمناهم السلطه على طبق من فضه وروحنا نمنا في بيوتنا
</su>
<su id="bolt-arz-DF-175-182188-1044317_p2_su5">
 اعطينا الامانه لغير اهلها فضيعوا الامانه
</su>
<su id="bolt-arz-DF-175-182188-1044317_p2_su6">
 وانا لله وانا اليه راجعون
</su>
</post>
<post id="bolt-arz-DF-175-182188-1044317_p3">
<su id="bolt-arz-DF-175-182188-1044317_p3_su1">
 هوا ليه في تقييم سيء
</su>
<su id="bolt-arz-DF-175-182188-1044317_p3_su2">
 ايه رأي البنات المخالفات
</su>
<su id="bolt-arz-DF-175-182188-1044317_p3_su3">
 يعني بيعترضوا على ايه لو ممكن افهم بس
</su>
<su id="bolt-arz-DF-175-182188-1044317_p3_su4">
 انا بحاول اتابع اخباركم في مصر وافهمها من هالباب بسأل لا أكثر ولا أقل 
</su>
</post>
<post id="bolt-arz-DF-175-182188-1044317_p4">
<su id="bolt-arz-DF-175-182188-1044317_p4_su1">
 غريب اوى أللى بيحصل دة بجد
</su>
<su id="bolt-arz-DF-175-182188-1044317_p4_su2">
 طبعا كل مسيحى له حق المواطنة ومش من حق يهاجمة ابدا باى شكل
</su>
<su id="bolt-arz-DF-175-182188-1044317_p4_su3">
 بس مش شايفة انو غريب اوى اننا بنعتذر ونتاسف وعنيننا بتبكى دم وعاوزين السماح من المسيحينز وهم محدش منهم فكر ولا هيفكر ولا ممكن يفكر انو يعتذر عن الكلام اللى صرح بية المسيحين بعد نجاح التيار الاسلامى
</su>
<su id="bolt-arz-DF-175-182188-1044317_p4_su4">
 هتقوليلى القتل زى الكلام
</su>
<su id="bolt-arz-DF-175-182188-1044317_p4_su5">
 اولا اتقتل مننا زى ما اتقتل منهم مكنتش حاجة هم تفردو بيها يعنى
</su>
<su id="bolt-arz-DF-175-182188-1044317_p4_su6">
 ثانيا سعات بيكون الكلام اشد واقوى من الرصاص
</su>
<su id="bolt-arz-DF-175-182188-1044317_p4_su7">
 وعموما هو دة الفرق بينا احنا اهل السنة والجماعة وبين كل الفرق والطوائف الثانية ( ومحدش يقول اصل دة رقى التعامل واصل دينا ) احنا نسينا الاصل فى ديننا ومسكنا فى الافرع
</su>
<su id="bolt-arz-DF-175-182188-1044317_p4_su8">
 العالم كلة بيحاربنا واحنا ساكتين ويطلعو الشيوخ يقولولك الصبر من صبر دخل الجنة وانتو الفئة الناجية ومن قال لا اله الا الله فهو فى الجنة
</su>
<su id="bolt-arz-DF-175-182188-1044317_p4_su9">
 وكان مفيش احاديث بتقول المؤمن القوى خير من المؤمن الضعيف ز مفيش أية بتقول ان المؤمنون
</su>
</post>
<post id="bolt-arz-DF-175-182188-1044317_p6">
<su id="bolt-arz-DF-175-182188-1044317_p6_su1">
 يارب لم شمل المصريين احنا من امته نعرف مسيحى ومسلم كلنا اخوااااااااااااااات من زمان
</su>
<su id="bolt-arz-DF-175-182188-1044317_p6_su2">
 واخص بقصه ضغيره كده
</su>
<su id="bolt-arz-DF-175-182188-1044317_p6_su3">
 احنا كان لينا جار قعد جمبنا اكتر من سنتين منعرفش انو مسيحى غير فى رمضان عدى علينا بابا جه يعزموا على الفطار قالو بالف هنا وتقبل الله منك
</su>
<su id="bolt-arz-DF-175-182188-1044317_p6_su4">
 صمم بابا انو يجى ويجيب اولاده الصغيرين وقت الصلاه جه بابا قاله يالا نصلى قالو انا مسيحى !!!
</su>
<su id="bolt-arz-DF-175-182188-1044317_p6_su5">
 كلنا طبعا عملنا كده 
</su>
<su id="bolt-arz-DF-175-182188-1044317_p6_su6">
 وبابا لوحده عمل كده 
</su>
<su id="bolt-arz-DF-175-182188-1044317_p6_su7">
 وقال لجارنا احنا قعد جمبنا واحد سنه كان بأخلاقه وطباعه مخالفه تماما لتعاليم الاسلام اما انت من طبتك وسلوكك مشكتش مره انك مش مسلم
</su>
<su id="bolt-arz-DF-175-182188-1044317_p6_su8">
 وعلى فكره كان اسمه رزق وولاده عيسى ومريم صغيرين فى ابتدائى ومامتهم متوفيه
</su>
<su id="bolt-arz-DF-175-182188-1044317_p6_su9">
 ايه تعلقكو بقى؟
</su>
</post>
</multipost>
