<multipost id="bolt-arz-DF-217-194297-6809250" language="Arabic">
<post id="bolt-arz-DF-217-194297-6809250_p1">
<su id="bolt-arz-DF-217-194297-6809250_p1_su1">
 بسم الله الرحمن الرحيم
</su>
<su id="bolt-arz-DF-217-194297-6809250_p1_su2">
 يمكن احنا معاصرين الاحداث الى بتحصل فى بلدنا من زمان ايام زمن//المعتقلات وزمن الترهيب وان الحيطان ليها ودان واوعى تتكلم فى السياسة ليصحى عليك الصبح تلاقى نفسك معتقل,,,يعنى خليك اخرس //شوف وما تتكلمش
</su>
<su id="bolt-arz-DF-217-194297-6809250_p1_su3">
  وان اتكلمت حتروح وراء الشمس ومحدش حيعرف ،ليك طريقة جرة//
</su>
<su id="bolt-arz-DF-217-194297-6809250_p1_su4">
 وكانت الارواح بتزهق وتدفن من غير ما نسمع بيها ويمكن احنا خلال حروبنا الى كانت فى سبيل تحرير ارضنا وشهدائنا الى كتبم بدمهم شهادة حريتنا وعودة كرامتنا والتاريخ عمرة ما حينساهم ولا احنا كمان""
</su>
<su id="bolt-arz-DF-217-194297-6809250_p1_su5">
 والوضع دلوقتى زى ما بيقال واية يعنى ازهاق الارواح هما يعنى كام الف واحد ماتم فى الاحداث دة طبعا كلام ناس وضعت مصلحتها فوق اى شىء::
</su>
<su id="bolt-arz-DF-217-194297-6809250_p1_su6">
 ومصلحة الناس مش مهم بعد ما تحقق المراد
</su>
<su id="bolt-arz-DF-217-194297-6809250_p1_su7">
 لية الشعب المصرى حظة انة حيظل طول عمرة دمة رخيص؟
</su>
<su id="bolt-arz-DF-217-194297-6809250_p1_su8">
 يمكن برة مصر ولمعظم الجاليات الى عايشة برة مصر لو حصل اى حاجة تخص اى واحد مصرى تلاقى السفارة نايمة وكأن دة مش يستاهل الاهتمام بية وما يهتموش الا لو اتصعد الامر للاعلام وحصلت شوشرة اعلامية يقومم ينكسف ويعرف اية الى حصلة
</su>
<su id="bolt-arz-DF-217-194297-6809250_p1_su9">
  ولو واحد هندى او فلبينى صباعة وجعة او اتعرض لاى صنف من صنوف الاهانة تلاقى سفارتة قامت وقومت الدنيا لان دمة عندهم غالى انما للاسف المصرى محدش بيهتم بية
</su>
<su id="bolt-arz-DF-217-194297-6809250_p1_su10">
 يا ترى دة قدر المصرى المغلوب على امرة وحيفضل لحد امتى
</su>
<su id="bolt-arz-DF-217-194297-6809250_p1_su11">
 يراق دمة ويتسلب حقة برة وجوة ولما يجى يطالب بحقة وكأنة ملوش كيان
</su>
<su id="bolt-arz-DF-217-194297-6809250_p1_su12">
 ولا فية اى اهتمام بية ياترى الظلمة دى اخرتها اية
</su>
<su id="bolt-arz-DF-217-194297-6809250_p1_su13">
 ودمنا حيتحافظ علية زية زى غيرة من الناس التانية الى بتهتم باولادها
</su>
<su id="bolt-arz-DF-217-194297-6809250_p1_su14">
 ومصلحتها فى المقام الاول عندها لان الشعب هو السبب الرئيسى للتشريعات
</su>
<su id="bolt-arz-DF-217-194297-6809250_p1_su15">
 والواجبات الى اعطاها وكلف ناس بيها كأمانة وجب عليهم المحافظة عليها
</su>
<su id="bolt-arz-DF-217-194297-6809250_p1_su16">
 ولكن هما للاسف خلاص نسيوها
</su>
</post>
<post id="bolt-arz-DF-217-194297-6809250_p2">
<su id="bolt-arz-DF-217-194297-6809250_p2_su1">
 فعلا كلامك صح
</su>
<su id="bolt-arz-DF-217-194297-6809250_p2_su2">
 دم المصري رخيص بره وجوه
</su>
<su id="bolt-arz-DF-217-194297-6809250_p2_su3">
 وغالبا يكون المصرى مهان خارج بلده ويتعرض للاهانات من ناس هم اقل منه حضاره وتاريخ
</su>
<su id="bolt-arz-DF-217-194297-6809250_p2_su4">
 ولكن بسبب حاجتهم للغربه يضحو بالكثير من كرامتهم من اجل لقمه العيش..
</su>
<su id="bolt-arz-DF-217-194297-6809250_p2_su5">
 لقمه العيش اللى مش لاقينها فى بلدهم واللى كان من باب اولى بدل مايبذلو جهدهم ويضيعو سنين العمر لخدمه الغرباء
</su>
<su id="bolt-arz-DF-217-194297-6809250_p2_su6">
 كانو بذلو الجهد وافنو العمر فى سبيل الوطن والارتقاء به والعمل من اجله
</su>
<su id="bolt-arz-DF-217-194297-6809250_p2_su7">
 ولكنهم لم يلقو الاهتمام من احد
</su>
<su id="bolt-arz-DF-217-194297-6809250_p2_su8">
 واذا سافر احدهم للخارج وتعرض لاى شكل من اشكال الاهانه فدائما مايضيع حقه
</su>
<su id="bolt-arz-DF-217-194297-6809250_p2_su9">
 وويرخص ثمنه امام ضعفاء النفوس من المسسئولين الخائفين على مناصبهم وكراسيهم
</su>
<su id="bolt-arz-DF-217-194297-6809250_p2_su10">
 كان الله فى عون شباب مصر وابنائها وحماهم من طغيان البشر ومناوشات الزمن
</su>
<su id="bolt-arz-DF-217-194297-6809250_p2_su11">
 تسلم ايدك ياساحر
</su>
<su id="bolt-arz-DF-217-194297-6809250_p2_su12">
 كعادتك تطرح مشكلات على ارض الواقع
</su>
<su id="bolt-arz-DF-217-194297-6809250_p2_su13">
 دومت بكل خيـــر
</su>
</post>
<post id="bolt-arz-DF-217-194297-6809250_p3">
<su id="bolt-arz-DF-217-194297-6809250_p3_su1">
 انا شيفاها ان السبب هنا ان اصلا المسئولين عننا احنا مش فرقين معاهم
</su>
<su id="bolt-arz-DF-217-194297-6809250_p3_su2">
 يبقة الدول بره هتهتم وتعبرنا ازى !!
</su>
<su id="bolt-arz-DF-217-194297-6809250_p3_su3">
 العيب من جوة بلدنا لو عرفنا نصلحها
</su>
<su id="bolt-arz-DF-217-194297-6809250_p3_su4">
 هيكون لينا كرامة برة وجوة
</su>
<su id="bolt-arz-DF-217-194297-6809250_p3_su5">
 بس لما تلقى شعب راضى با الذل ومش فارقة معاة
</su>
<su id="bolt-arz-DF-217-194297-6809250_p3_su6">
 وخصوصا بعد لى حصل فى اخر ايام دى والصيدلنية لى اداس علية من الجيش وانضربت وبعد كدة اهلها وشعبها لى المفروض يرفضو دة
</su>
<su id="bolt-arz-DF-217-194297-6809250_p3_su7">
 يطلعو يقولو هى اكيد عملت حاة غلط عشان اتعمل فيها كدة!!!!!
</su>
<su id="bolt-arz-DF-217-194297-6809250_p3_su8">
 عقول لسة فى مرحلة التكوين الفكرى ولى الاسف لى السلب
</su>
<su id="bolt-arz-DF-217-194297-6809250_p3_su9">
 بجد يا امجد انا شخصيآ بطالت اناقش حد فى الاحداث لى بتحصل
</su>
<su id="bolt-arz-DF-217-194297-6809250_p3_su10">
 لان محدش مقدر حاجة وكلو دالوقتى شايف ان البلد لازم تستقر. نموت احنا بقة او كرمتنا تتهان او البلد تضيع لا كل دة ولا حاجة
</su>
<su id="bolt-arz-DF-217-194297-6809250_p3_su11">
 المهم نستقر...
</su>
<su id="bolt-arz-DF-217-194297-6809250_p3_su12">
 لما الشعب يعرف قمتو داخل بلدو الاول.. هيعرف يفرض نفسو وكرامتو برة بلدو
</su>
<su id="bolt-arz-DF-217-194297-6809250_p3_su13">
 انما بدال احنا شعب مزلول فى البلد
</su>
<su id="bolt-arz-DF-217-194297-6809250_p3_su14">
 هنتزل طبعا براها..
</su>
<su id="bolt-arz-DF-217-194297-6809250_p3_su15">
 انا اسفة ان دخالت موضيع فى بعض بس انا وجهه نظرى كدة
</su>
<su id="bolt-arz-DF-217-194297-6809250_p3_su16">
 وتحياتى على موضوعك القيم
</su>
<su id="bolt-arz-DF-217-194297-6809250_p3_su17">
 تحياتى
</su>
<su id="bolt-arz-DF-217-194297-6809250_p3_su18">
 القلب الصامت
</su>
</post>
<post id="bolt-arz-DF-217-194297-6809250_p4">
<su id="bolt-arz-DF-217-194297-6809250_p4_su1">
 هانفضل كده لحد ربنالما يولى من يصلح
</su>
<su id="bolt-arz-DF-217-194297-6809250_p4_su2">
 راجل بجد يعرف يحافظ على كرامة شعبه جوا بلده وبراها
</su>
<su id="bolt-arz-DF-217-194297-6809250_p4_su3">
 لحد مانلاقى رئيس دوله عنده ضمير وشرف يرجع الحق اللى ضاع
</su>
<su id="bolt-arz-DF-217-194297-6809250_p4_su4">
 وياخد طار الدم اللى انهدر
</su>
<su id="bolt-arz-DF-217-194297-6809250_p4_su5">
 الجنسيه المصريه عموما بتتهان برا لان الدول كلها شايفه اللى بيحصلنا
</su>
<su id="bolt-arz-DF-217-194297-6809250_p4_su6">
 شكرا امجد على موضوعك وربنا يصلح حال مصر والمصريين
</su>
</post>
<post id="bolt-arz-DF-217-194297-6809250_p7">
<su id="bolt-arz-DF-217-194297-6809250_p7_su1">
 ساحر الأحزان
</su>
<su id="bolt-arz-DF-217-194297-6809250_p7_su2">
 فعلا لأمتى حق المصرى هيفضل ضايع
</su>
<su id="bolt-arz-DF-217-194297-6809250_p7_su3">
 ولأمتى المصرى هيفضل مهضوم
</su>
<su id="bolt-arz-DF-217-194297-6809250_p7_su4">
 بس فى بشرى
</su>
<su id="bolt-arz-DF-217-194297-6809250_p7_su5">
 بعد الثورة الحال معدول
</su>
<su id="bolt-arz-DF-217-194297-6809250_p7_su6">
 والبركة فى الشباب وذوى العقول
</su>
<su id="bolt-arz-DF-217-194297-6809250_p7_su7">
 الكل يفكر الكل يعمل هنلاحظ تغيير ملموس فى الحال
</su>
<su id="bolt-arz-DF-217-194297-6809250_p7_su8">
 أخى الكريم
</su>
<su id="bolt-arz-DF-217-194297-6809250_p7_su9">
 تقبل مرورى وأشكرك على موضوعك الجميل
</su>
<su id="bolt-arz-DF-217-194297-6809250_p7_su10">
 فاااااااااااااااارس الكلمة
</su>
</post>
<post id="bolt-arz-DF-217-194297-6809250_p10">
<su id="bolt-arz-DF-217-194297-6809250_p10_su1">
 موضوعك جرىء ويلامس واقع احنا عايشينه
</su>
<su id="bolt-arz-DF-217-194297-6809250_p10_su2">
 بس ان شاء الله غدا يكون افضل مع التغير واستقرار البلد
</su>
<su id="bolt-arz-DF-217-194297-6809250_p10_su3">
 اكيد بعد الثورة دى دمنا هيبقى غالى
</su>
<su id="bolt-arz-DF-217-194297-6809250_p10_su4">
 تسلم ايد على الموضوع بجد رائع
</su>
<su id="bolt-arz-DF-217-194297-6809250_p10_su5">
 تمنياتى لك بمزيد من التقدم والتميز
</su>
</post>
<post id="bolt-arz-DF-217-194297-6809250_p11">
<su id="bolt-arz-DF-217-194297-6809250_p11_su1">
 دم المصري رخيص عند ناس بتحكمها الفلوس والمناصب والسلطة وغالي عند ناس تحاول تطهر بلدها وغالي علي ارض مصر نفسها مفتكرش انو دم حد راح يروح هدر هيجي اليوم اللي هيترد فية اعتبار الكل وكلة بايد ربنا]
</su>
</post>
<post id="bolt-arz-DF-217-194297-6809250_p14">
<su id="bolt-arz-DF-217-194297-6809250_p14_su1">
 احنا عايزين معجزه
</su>
<su id="bolt-arz-DF-217-194297-6809250_p14_su2">
 معجزه تصحي النايمين
</su>
<su id="bolt-arz-DF-217-194297-6809250_p14_su3">
 تفوقهم من نومة اهل الكهف ال محجوبين بيها عن ال بيحصل في بلدهم
</su>
<su id="bolt-arz-DF-217-194297-6809250_p14_su4">
 كم واحد وواحده مصري ومصريه بيطالبوا بحقهم
</su>
<su id="bolt-arz-DF-217-194297-6809250_p14_su5">
 يتعدوا علي الايادي
</su>
<su id="bolt-arz-DF-217-194297-6809250_p14_su6">
 والأغلبيه علي لسانهم خلينا جنب الحيط
</su>
<su id="bolt-arz-DF-217-194297-6809250_p14_su7">
 وبصراحه من ناحيه كلامهم متخلف
</su>
<su id="bolt-arz-DF-217-194297-6809250_p14_su8">
 ومن ناحيه كلامهم عاقل
</su>
<su id="bolt-arz-DF-217-194297-6809250_p14_su9">
 وهما ال طالبوا بحقهم اخدوا إيه
</su>
<su id="bolt-arz-DF-217-194297-6809250_p14_su10">
 اخدوا إيه غير البهدله والاهانه
</su>
<su id="bolt-arz-DF-217-194297-6809250_p14_su11">
 في نظرنا طولو لسانهم
</su>
<su id="bolt-arz-DF-217-194297-6809250_p14_su12">
 فأستاهلوا ان يتقص
</su>
<su id="bolt-arz-DF-217-194297-6809250_p14_su13">
 المصري بينهان في بلده
</su>
<su id="bolt-arz-DF-217-194297-6809250_p14_su14">
 بيعتقل ويتعذب ويموت في بلده
</su>
<su id="bolt-arz-DF-217-194297-6809250_p14_su15">
 بيدفن من غير حق في بلده
</su>
<su id="bolt-arz-DF-217-194297-6809250_p14_su16">
 ومن ولاد بلده بتنسلب حقوقه
</su>
<su id="bolt-arz-DF-217-194297-6809250_p14_su17">
 طاب والنبي ازاي عايزين الشعوب تحترمنا
</su>
<su id="bolt-arz-DF-217-194297-6809250_p14_su18">
 واحنا حتي مش محترمين بعضنا
</su>
<su id="bolt-arz-DF-217-194297-6809250_p14_su19">
 وقسمتنا اكتر من وحدتنا
</su>
<su id="bolt-arz-DF-217-194297-6809250_p14_su20">
 بجد احنا عايزين معجزه
</su>
<su id="bolt-arz-DF-217-194297-6809250_p14_su21">
 مه عشان كل واحد يرجع لعلقه
</su>
<su id="bolt-arz-DF-217-194297-6809250_p14_su22">
 سواء احنا او رؤسأنا او سفارتنا
</su>
<su id="bolt-arz-DF-217-194297-6809250_p14_su23">
 دي في حد ذاته معجزه صعب حدوثها
</su>
<su id="bolt-arz-DF-217-194297-6809250_p14_su24">
 موضوع جميل فعلا
</su>
<su id="bolt-arz-DF-217-194297-6809250_p14_su25">
 وبيناقش قضيه الكل بيخاف يفتحها بينه وبين نفسه
</su>
<su id="bolt-arz-DF-217-194297-6809250_p14_su26">
 بس اكيد هيجي الوقت
</su>
<su id="bolt-arz-DF-217-194297-6809250_p14_su27">
 وربنا يحرك فينا السكون
</su>
<su id="bolt-arz-DF-217-194297-6809250_p14_su28">
 وتحصل المعجزه
</su>
<su id="bolt-arz-DF-217-194297-6809250_p14_su29">
 تحياتي واحترامي لقلمك المميز
</su>
<su id="bolt-arz-DF-217-194297-6809250_p14_su30">
 ولمواضيعه المفيده دوما
</su>
</post>
<post id="bolt-arz-DF-217-194297-6809250_p16">
<su id="bolt-arz-DF-217-194297-6809250_p16_su1">
 والله كلامك مظبوط اخ ساحر
</su>
<su id="bolt-arz-DF-217-194297-6809250_p16_su2">
 اما هيفضل كده ﻻمتى
</su>
<su id="bolt-arz-DF-217-194297-6809250_p16_su3">
 اعتقد ما بني على فساد فسيظل هكذا
</su>
<su id="bolt-arz-DF-217-194297-6809250_p16_su4">
 طول عمرنا عايشين في تزوير انتخابات وباطل
</su>
<su id="bolt-arz-DF-217-194297-6809250_p16_su5">
 والعصر النضيف راح ايام ما راحو الكبار بتوع زمان
</su>
<su id="bolt-arz-DF-217-194297-6809250_p16_su6">
 من كان لهم دور كبير في بقاء اسم مصر عاليا
</su>
<su id="bolt-arz-DF-217-194297-6809250_p16_su7">
 ربنا يعمل الصالح
</su>
<su id="bolt-arz-DF-217-194297-6809250_p16_su8">
 ونشوف بلدنا غير
</su>
<su id="bolt-arz-DF-217-194297-6809250_p16_su9">
 ﻻن احنا بشر من كائنات تانيه
</su>
<su id="bolt-arz-DF-217-194297-6809250_p16_su10">
 اشكرك ساحر
</su>
<su id="bolt-arz-DF-217-194297-6809250_p16_su11">
 تحياتي لك
</su>
</post>
</multipost>
