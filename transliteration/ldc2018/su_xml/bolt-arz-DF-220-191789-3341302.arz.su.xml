<multipost id="bolt-arz-DF-220-191789-3341302" language="Arabic">
<post id="bolt-arz-DF-220-191789-3341302_p1">
<su id="bolt-arz-DF-220-191789-3341302_p1_su1">
 الف مبروك
</su>
<su id="bolt-arz-DF-220-191789-3341302_p1_su2">
 الف الف مبروك
</su>
<su id="bolt-arz-DF-220-191789-3341302_p1_su3">
 بجد فرحنالكو
</su>
<su id="bolt-arz-DF-220-191789-3341302_p1_su4">
 و عقبال باقى زمايلكو
</su>
<su id="bolt-arz-DF-220-191789-3341302_p1_su5">
 و البركة فى فى اللى بحث و جمع وجهز و لفق
</su>
<su id="bolt-arz-DF-220-191789-3341302_p1_su6">
 و الفضل كل الفضل فى اللى حماكو
</su>
<su id="bolt-arz-DF-220-191789-3341302_p1_su7">
 و حمى زمايلكو
</su>
<su id="bolt-arz-DF-220-191789-3341302_p1_su8">
 و ادى التحية لكبيركم
</su>
<su id="bolt-arz-DF-220-191789-3341302_p1_su9">
 قاعة محكمة جنايات القاهرة برئاسة المستشار عاصم عبد الحميد دوت بصراخ أهالي وأسر الشهداء الذين سقطوا ضحايا لإطلاق النار عليهم أثتاء خروجهم في مظاهرات 25 يناير الماضي، 
</su>
<su id="bolt-arz-DF-220-191789-3341302_p1_su10">
 بعد أن أصدرت المحكمة حكمها ببرأة جميع الضباط في قضايا قتل المتظاهرين،  منذ إحالة القضية إلى محكمة الجنايات.
</su>
<su id="bolt-arz-DF-220-191789-3341302_p1_su11">
 وقالت المحكمة إنه بعد الأطلاع على قانون العقوبات
</su>
<su id="bolt-arz-DF-220-191789-3341302_p1_su12">
  قررت برأة جميع الضباط المتهمين في القضية،
</su>
<su id="bolt-arz-DF-220-191789-3341302_p1_su13">
  مع إحالة الدعوى المدنية إلى المحكمة المختصة، 
</su>
<su id="bolt-arz-DF-220-191789-3341302_p1_su14">
 وفور النطق بالحكم تحولت المحكمة إلى ساحة من العويل والبكاء من جانب أسر الشهداء،
</su>
<su id="bolt-arz-DF-220-191789-3341302_p1_su15">
  حيث صرخت أمهات وزوجات الشهداء «أه ياولادي..أه ياولادي.. هنأخذ حق ولادنا بأيدينا».
</su>
<su id="bolt-arz-DF-220-191789-3341302_p1_su16">
 من جانبه، قال وائل سليمان -محامي أسر الشهداء- 
</su>
<su id="bolt-arz-DF-220-191789-3341302_p1_su17">
 إن الحكم ظالم وإنه قدم للمحكمة مايثبت تورط المتهمين عبر كروت الهواتف المحمولة والاسطوانات التي تحتوي على مشاهد تظهر الضباط وهم يطلقون النار على المتظاهرين، 
</su>
<su id="bolt-arz-DF-220-191789-3341302_p1_su18">
 وأضاف، أنه يمكن أن تكون المحكمة إذا بنت عقيدتها على تحريات المباحث فإن الشرطة لا يمكن أن تدين نفسها.
</su>
<su id="bolt-arz-DF-220-191789-3341302_p1_su19">
 هذا وكانت قوات الأمن قد فرضت كردونا أمنيا شديدا حول المحكمة منذ الصباح الباكر
</su>
<su id="bolt-arz-DF-220-191789-3341302_p1_su20">
  وشددت جميع الإجراءات وعمليات التفتيش 
</su>
<su id="bolt-arz-DF-220-191789-3341302_p1_su21">
 ومنعت أسر الشهداء من دخول القاعة، 
</su>
<su id="bolt-arz-DF-220-191789-3341302_p1_su22">
 كما لم يمثل المتهمون داخل القفص أثناء النطق بالحكم.
</su>
<su id="bolt-arz-DF-220-191789-3341302_p1_su23">
 المحكمة قالت في الأسباب المبدئية التي أودعتها ببراءة المتهمين 
</su>
<su id="bolt-arz-DF-220-191789-3341302_p1_su24">
 أنه ثبت من التحقيقات أن المتهمين الأول والثاني، وهما النقيب شادى محمد عبد الحميد، والنقيب إيهاب عبد المنعم الصعيدي، قد أطلقا الرصاص على المتظاهرين،
</su>
<su id="bolt-arz-DF-220-191789-3341302_p1_su25">
  إلا أنهما كانا في حالة دفاع عن النفس؛
</su>
<su id="bolt-arz-DF-220-191789-3341302_p1_su26">
  لأن المتظاهرين كانوا يهاجمون قسم الشرطة ويحاولون إحراقه، 
</su>
<su id="bolt-arz-DF-220-191789-3341302_p1_su27">
 وفي هذه الحالة فإن القانون يمنح المتهين حق الدفاع عن النفس و إطلاق الرصاص على المتظاهرين.
</su>
<su id="bolt-arz-DF-220-191789-3341302_p1_su28">
 وبالنسبة للمتهمين الثلاثة الآخرين فإنهم تقدموا للمحكمة بما يثبت أنهم لم يكونوا متواجدين بالقسم خلال الأحداث،
</su>
<su id="bolt-arz-DF-220-191789-3341302_p1_su29">
  وقالت المحكمة أن المجنى عليهم في الدعوى حاولوا إحراق القسم والهجوم عليه، 
</su>
<su id="bolt-arz-DF-220-191789-3341302_p1_su30">
 وأشارت إلى أنها إستقر في عقيدتها براءة المتهمين، 
</su>
<su id="bolt-arz-DF-220-191789-3341302_p1_su31">
 وأنها ستودع أسباب الحكم بالتفصيل خلال ثلاثين يوما من النطق به.
</su>
</post>
<post id="bolt-arz-DF-220-191789-3341302_p3">
<su id="bolt-arz-DF-220-191789-3341302_p3_su1">
 ايه المشكلة
</su>
<su id="bolt-arz-DF-220-191789-3341302_p3_su2">
 كله بالقانون
</su>
<su id="bolt-arz-DF-220-191789-3341302_p3_su3">
 والا هو لازم نقتل في الداخلية كلها
</su>
<su id="bolt-arz-DF-220-191789-3341302_p3_su4">
 خلينا في اللي جاي
</su>
<su id="bolt-arz-DF-220-191789-3341302_p3_su5">
 انتخابات المجلس أهيه قربت تخلص
</su>
<su id="bolt-arz-DF-220-191789-3341302_p3_su6">
 و بعدين انتخابات الرئاسة بتاعت المادة 28
</su>
<su id="bolt-arz-DF-220-191789-3341302_p3_su7">
 و على رأي المثل
</su>
<su id="bolt-arz-DF-220-191789-3341302_p3_su8">
 الشبوكشي برضو الشبوكشي
</su>
</post>
<post id="bolt-arz-DF-220-191789-3341302_p4">
<su id="bolt-arz-DF-220-191789-3341302_p4_su1">
 خبر متوقع طبعا
</su>
<su id="bolt-arz-DF-220-191789-3341302_p4_su2">
 وموضوع انهم ياخدو حقهم بايدهم ده متوقع جدا 
</su>
<su id="bolt-arz-DF-220-191789-3341302_p4_su3">
 وانا معاهم في الكلام ده بصراحة 
</su>
<su id="bolt-arz-DF-220-191789-3341302_p4_su4">
 ولو انا مكانهم هعمل كدة فعلا
</su>
<su id="bolt-arz-DF-220-191789-3341302_p4_su5">
 ويلا بقى هيا بقت غابة اصلا مدام مفيش عدل
</su>
<su id="bolt-arz-DF-220-191789-3341302_p4_su6">
 وابقى سلملي على القضاء المصري العادل... عادل اماام
</su>
</post>
<post id="bolt-arz-DF-220-191789-3341302_p5">
<su id="bolt-arz-DF-220-191789-3341302_p5_su1">
 الله يبارك فيك عقبال مبارك و العادلى و بقية الشلة
</su>
<su id="bolt-arz-DF-220-191789-3341302_p5_su2">
 نشكر الشعب الجميل العظيم المثقف الواعى
</su>
<su id="bolt-arz-DF-220-191789-3341302_p5_su3">
 من الاول كلحاجة ماشية تماااام, 
</su>
<su id="bolt-arz-DF-220-191789-3341302_p5_su4">
 لا النيابة مثلا مقدمة قضايا فاشلة و اى كلام 
</su>
<su id="bolt-arz-DF-220-191789-3341302_p5_su5">
 و لا فى حد لعب فى الادلة
</su>
<su id="bolt-arz-DF-220-191789-3341302_p5_su6">
  و القضاة كلهم كانوا حياديين
</su>
<su id="bolt-arz-DF-220-191789-3341302_p5_su7">
 ظهر الحق, المتظاهرين انتحروا من الحر
</su>
</post>
<post id="bolt-arz-DF-220-191789-3341302_p9">
<su id="bolt-arz-DF-220-191789-3341302_p9_su1">
 اه يا بلد العدل فيكي غايب.... و ما بتكبريش الا العايب
</su>
<su id="bolt-arz-DF-220-191789-3341302_p9_su2">
 ان صرخ فيكي مظلوم بالحق..... خاضوا في سيرته بالمصايب
</su>
</post>
<post id="bolt-arz-DF-220-191789-3341302_p12">
<su id="bolt-arz-DF-220-191789-3341302_p12_su1">
 مش عارف ايه المناحه اللى مفتوحه 
</su>
<su id="bolt-arz-DF-220-191789-3341302_p12_su2">
 دى مش القضاء ده اللى من يومين كان اطهر واشرف قضاء فى العالم
</su>
<su id="bolt-arz-DF-220-191789-3341302_p12_su3">
  ولا نسيتوا الافراج عن علاء عبد الفتاح وحكم العذريه
</su>
<su id="bolt-arz-DF-220-191789-3341302_p12_su4">
  هو لو الحكم مش على مزاجنا يبقى قضاء فاسد ولو على مزاجنا يبقى احسن قضاء فى العالم.
</su>
<su id="bolt-arz-DF-220-191789-3341302_p12_su5">
 شيزوفرانيا لا مثيل لها فى اتهام نفس الهيئه بالطهاره والبطوله فى يوم ووصمها بالفساد فى اليوم التالى, 
</su>
<su id="bolt-arz-DF-220-191789-3341302_p12_su6">
 لما الناس اللى فى المنتدى من المفترض انهم ناس متعلمه وفاهمه وعارفه يعنى ايه قانون وقضاء عاملين كده
</su>
<su id="bolt-arz-DF-220-191789-3341302_p12_su7">
  الناس العاديه الغير متعلمه ولا تعلميها على قدها تعمل ايه 
</su>
<su id="bolt-arz-DF-220-191789-3341302_p12_su8">
 تعمل زى العضو المحترم ماقال ياخدوا حقهم بايديهم 
</su>
<su id="bolt-arz-DF-220-191789-3341302_p12_su9">
 واهل الظباط ياخدو حقهم بايديهم وتبقى غابه اللى هيهعيش فيها هو الاقوى
</su>
</post>
<post id="bolt-arz-DF-220-191789-3341302_p15">
<su id="bolt-arz-DF-220-191789-3341302_p15_su1">
 طيب ما نشيل السلاح ونعمل كماين للضباط والعساكر الفي الاقسام المات قدامها متظاهرين بلطجية مسجونيين هربانيين ايا كان ! 
</su>
<su id="bolt-arz-DF-220-191789-3341302_p15_su2">
 ونقتلهم ونخلص
</su>
<su id="bolt-arz-DF-220-191789-3341302_p15_su3">
 وبالمرة واد شديد كدة يكون شاطر في النيشان ويضرب طيارة حسني وهي نازلة في اكادمية الشرطة
</su>
<su id="bolt-arz-DF-220-191789-3341302_p15_su4">
 أو الشباب المتخصص هدم سجون ومعاه دورات تدريبية في الملوتوف وكرات النار يروح يولع في سجن طرة بالفيه ةونخلص
</su>
<su id="bolt-arz-DF-220-191789-3341302_p15_su5">
 فعلا شعب فرعون
</su>
</post>
<post id="bolt-arz-DF-220-191789-3341302_p19">
<su id="bolt-arz-DF-220-191789-3341302_p19_su1">
 هو اكيد مافيش علاقة بين الحاكم والمحاكمات
</su>
<su id="bolt-arz-DF-220-191789-3341302_p19_su2">
 يعني لو كان حد تاني في الحكم كان الحكم هايكون مختلف
</su>
<su id="bolt-arz-DF-220-191789-3341302_p19_su3">
 اكيد لا لأن القاضي بيحكم بناءا على مستندات وقوانين وشهود وليس عواطف واماني
</su>
<su id="bolt-arz-DF-220-191789-3341302_p19_su4">
 طيب في حالة عدم الرضا عن الحكم
</su>
<su id="bolt-arz-DF-220-191789-3341302_p19_su5">
 يبقى في قنوات شرعية
</su>
<su id="bolt-arz-DF-220-191789-3341302_p19_su6">
 ما عجبش الناس
</su>
<su id="bolt-arz-DF-220-191789-3341302_p19_su7">
 يبقى مافي غير الحل الانا قلته وده مش رأيي طبعا
</su>
<su id="bolt-arz-DF-220-191789-3341302_p19_su8">
 ده رأي الناس المش عاجبها الحكم
</su>
</post>
</multipost>
