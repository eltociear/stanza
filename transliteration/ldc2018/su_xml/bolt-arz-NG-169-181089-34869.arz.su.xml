<multipost id="bolt-arz-NG-169-181089-34869" language="Arabic">
<post id="bolt-arz-NG-169-181089-34869_p1">
<su id="bolt-arz-NG-169-181089-34869_p1_su1"> العرب و كأس خليجي 19</su>
<su id="bolt-arz-NG-169-181089-34869_p1_su2"> ايوة الموضوع ف دهاليز السياسة متستغربوش</su>
<su id="bolt-arz-NG-169-181089-34869_p1_su3"> هو احنا كعرب مكانش ينفع تضامنا مع غزة و الفلسطينيين و اخواننا المسلمين و مسجدنا الاقصي الأسير</su>
<su id="bolt-arz-NG-169-181089-34869_p1_su4"> مكانش ينفع نلغي بطولة خليجي 19</su>
<su id="bolt-arz-NG-169-181089-34869_p1_su5"> هو اللي بيموتو كل يوم دمهم ميه و لا دمهم مسلم و احنا حاجة تانية</su>
<su id="bolt-arz-NG-169-181089-34869_p1_su6"> المظاهرات ف كل دول العالم الغربي و احنا بنلعب كورة</su>
<su id="bolt-arz-NG-169-181089-34869_p1_su7"> فالحين اوي قبل كل ماتشي يقفو دقيقة حداد</su>
<su id="bolt-arz-NG-169-181089-34869_p1_su8"> شوفتو بقي حال العرب عامل ازاي ؟؟؟؟؟؟؟؟؟؟</su>
</post>
<post id="bolt-arz-NG-169-181089-34869_p2">
<su id="bolt-arz-NG-169-181089-34869_p2_su1"> ااااااااااااااااه على العرب</su>
<su id="bolt-arz-NG-169-181089-34869_p2_su2"> ربنا يهديهم ويفوقهم</su>
</post>
<post id="bolt-arz-NG-169-181089-34869_p3">
<su id="bolt-arz-NG-169-181089-34869_p3_su1"> اللذيذ في الامر ان البطولة كل افرادها عرب..</su>
<su id="bolt-arz-NG-169-181089-34869_p3_su2"> عارف لو بطولة دولية كنا قلنا ماشي..!</su>
<su id="bolt-arz-NG-169-181089-34869_p3_su3"> حسبنا الله ونعم الوكيل</su>
</post>
<post id="bolt-arz-NG-169-181089-34869_p4">
<su id="bolt-arz-NG-169-181089-34869_p4_su1"> وهي البطولة دي بس اللي كان مفروض تتلغي</su>
<su id="bolt-arz-NG-169-181089-34869_p4_su2"> في مليون حاجة لازم تتلغي</su>
<su id="bolt-arz-NG-169-181089-34869_p4_su3"> احتفالات راس السنة اللي كانت شغالة من كام يومJ  </su>
<su id="bolt-arz-NG-169-181089-34869_p4_su4"> الافلام والمسلسلات والاغاني والبرامج التافهة السخيفة </su>
<su id="bolt-arz-NG-169-181089-34869_p4_su5"> افتح التليفزيون المصري .. والله العظيم ما هتحس ان في اي حاجة بتحصل</su>
<su id="bolt-arz-NG-169-181089-34869_p4_su6"> الدنيا حلوة اوي عندهم وكل حاجة ماشية زي ما هي</su>
<su id="bolt-arz-NG-169-181089-34869_p4_su7"> بس احنا نقدر نبطل فرجة على كل الحاجات دي</su>
<su id="bolt-arz-NG-169-181089-34869_p4_su8"> ونبطل اي حاجة تانية ممكن نحس اننا ماعندناش دم واحنا بنعملها</su>
<su id="bolt-arz-NG-169-181089-34869_p4_su9"> وفي حاجة تانية مهمة</su>
<su id="bolt-arz-NG-169-181089-34869_p4_su10"> مقاطعة المنتجات بتاعتهم لان بجد دي بتفرق معاهم اوي</su>
<su id="bolt-arz-NG-169-181089-34869_p4_su11"> وانا بدأت بنفسي وعملت كدة ومتأكدة ان في ناس كتير عملت كدة .......................................</su>
<su id="bolt-arz-NG-169-181089-34869_p4_su12"> يارب انصرهم وفك كربهم ودمر اعداء الاسلام .....................................</su>
<su id="bolt-arz-NG-169-181089-34869_p4_su13"> هاني .. شكرا ليك لانك فتحت النقاش في الموضوع دة</su>
<su id="bolt-arz-NG-169-181089-34869_p4_su14"> وربنا يهدي الجميع</su>
<su id="bolt-arz-NG-169-181089-34869_p4_su15"> تقبل مروري وتحياتي</su>
</post>
<post id="bolt-arz-NG-169-181089-34869_p7">
<su id="bolt-arz-NG-169-181089-34869_p7_su1"> المشكله الاكبر ان اسرائيل نجحت وبجداره ان تفجر نار التفرقه اكثر واكثر</su>
<su id="bolt-arz-NG-169-181089-34869_p7_su2"> وما المانع ان نقيم البطوله ومن خلالها نبلغ للعالم رساله</su>
<su id="bolt-arz-NG-169-181089-34869_p7_su3"> مش بالغاء بطوله ولا حتي برساليل بس بالايمان والتضامن</su>
<su id="bolt-arz-NG-169-181089-34869_p7_su4">  وفي النهايه كما قال انور السادات ( لو ايدي مجبتش حقي مفيش حد ممكن يجيبوا ليه )</su>
</post>
<post id="bolt-arz-NG-169-181089-34869_p8">
<su id="bolt-arz-NG-169-181089-34869_p8_su1"> مش جديده عليهم.............</su>
<su id="bolt-arz-NG-169-181089-34869_p8_su2"> انما لو كانت البطوله دى فى .......كانت قامت الدنيا ومش قعدت ابدا</su>
<su id="bolt-arz-NG-169-181089-34869_p8_su3"> ابسط شئ حفلات راس السنه اتلغت عندنا واستمرت فى دول كتير لا داعى لذكرها</su>
</post>
</multipost>
