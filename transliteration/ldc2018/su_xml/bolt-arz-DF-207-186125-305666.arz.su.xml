<multipost id="bolt-arz-DF-207-186125-305666" language="Arabic">
<post id="bolt-arz-DF-207-186125-305666_p1">
<su id="bolt-arz-DF-207-186125-305666_p1_su1">
 السلام عليكــم ورحمـة الله وبركاتــة ،،
</su>
<su id="bolt-arz-DF-207-186125-305666_p1_su2">
 كلنا شاهدنا حلقة العاشره مساءا لمنى الشاذلى مع محمد البرادعى
</su>
<su id="bolt-arz-DF-207-186125-305666_p1_su3">
 من الاخر الراجل راجع مصر علشان يعلن انه هيحاول بشكل ما كان لم يعرفه هو شخصيا وقتها ان يرشح نفسه للرئاسه
</su>
<su id="bolt-arz-DF-207-186125-305666_p1_su4">
 الان بعد كام يوم فقط من اذاعة الحلقه بدات مجموعة مناوشات
</su>
<su id="bolt-arz-DF-207-186125-305666_p1_su5">
 اولها ان البرادعى اعلن حسن نافعه منسق عام لجمعيه مسماه البرادعى من اجل التغيير
</su>
<su id="bolt-arz-DF-207-186125-305666_p1_su6">
 واعلن انه هيبدا يجمع توقيعات لتغيير الماده 76 اللى بتفصل رئيس جمهوريه وتفرضه على الناس
</su>
<su id="bolt-arz-DF-207-186125-305666_p1_su7">
 والامه كلها راحه جايه على بيته بيفكروا هيعملوا ايه
</su>
<su id="bolt-arz-DF-207-186125-305666_p1_su8">
 اما النظام فالاول قبل البرنامج اسامه سرايا عمل مقال طويل اسمه اوهام ما بعد التقاعد طبعا بينتقد بعنف نيته للترشح
</su>
<su id="bolt-arz-DF-207-186125-305666_p1_su9">
 اما الجمعه اللى فاتت فالمقال من الاخر بيقول الصخب السياسى الذى جاء مبكرا وفيه كلام مشتت مطاط لا تفهم منه اى شىء على الاطلاق وواضح ان الكاتب لم يتلقى بعد التعليمات عن ماذا يكتب
</su>
<su id="bolt-arz-DF-207-186125-305666_p1_su10">
 وايضا شخص مجهول الهويه رفع بيان الى النائب العام يتهم فيه البرادعى بتاليب القوى السياسيه لاحداث انقلاب فى نظام الحكم
</su>
<su id="bolt-arz-DF-207-186125-305666_p1_su11">
 كلام رنان
</su>
<su id="bolt-arz-DF-207-186125-305666_p1_su12">
 والان نحن ما رايك فيما يحدث
</su>
<su id="bolt-arz-DF-207-186125-305666_p1_su13">
 ما توقعك فيما سيحدث بالنسبه لهذا الموضوع
</su>
<su id="bolt-arz-DF-207-186125-305666_p1_su14">
 شاركونى وبعد كده هاقول رايى 
</su>
</post>
<post id="bolt-arz-DF-207-186125-305666_p2">
<su id="bolt-arz-DF-207-186125-305666_p2_su1">
 انا شايف إن البرادعي ما ينفعش يمسك دلوقتي
</su>
<su id="bolt-arz-DF-207-186125-305666_p2_su2">
 مش مرتاح للموضوع دة.............حاسس إنه ما عندوش مؤهلات
</su>
<su id="bolt-arz-DF-207-186125-305666_p2_su3">
 سنحيا كراماً
</su>
</post>
<post id="bolt-arz-DF-207-186125-305666_p3">
<su id="bolt-arz-DF-207-186125-305666_p3_su1">
 البرادعي لو اخد الامور بجدية واستمر علي هذا المنوال فأقل شئ سيحدث أنه سيتسبب في فضيحة بجلاجل للنظام المصري
</su>
<su id="bolt-arz-DF-207-186125-305666_p3_su2">
 شخصية عامة حاصل علي نوبل يفهم الخريطة السياسية شبعان شهرة ولا يستطيع ترشيح نفسه للرئاسة !!!
</su>
<su id="bolt-arz-DF-207-186125-305666_p3_su3">
 فضيحة فعلا
</su>
<su id="bolt-arz-DF-207-186125-305666_p3_su4">
 ولو امريكا دخلت في الموضوع فهناك احتمالان
</su>
<su id="bolt-arz-DF-207-186125-305666_p3_su5">
 ان يحدث تعديل بالفعل في الدستور ثم يتم تزوير لاانتخابات بعد ذلك
</su>
<su id="bolt-arz-DF-207-186125-305666_p3_su6">
 او ان يلعب النظام علي ورقة رفض التدخل الخارجي والتشويه للبرادعي في الاعلام ويستمر كما هو ويمنعه من الترشح ويتحمل الخسائر
</su>
<su id="bolt-arz-DF-207-186125-305666_p3_su7">
 شخصيا لو خيرت بين مبارك والبرادعي ساذهب وساختار البرادعي
</su>
<su id="bolt-arz-DF-207-186125-305666_p3_su8">
 واتمني فعلا من الاخوان تاييد حق الترشح للبرادعي ويتفاعلوا معه لحين صدور برنامجه وخطته كنوع يعني من الوقوف مع الراجل في حقه في الترشح وانتظار للبرنامج
</su>
<su id="bolt-arz-DF-207-186125-305666_p3_su9">
 لاخوان لو دخلوا علي الخط الدنيا هتولع
</su>
<su id="bolt-arz-DF-207-186125-305666_p3_su10">
 اتمني فعلا ان لا يضيع الاخوان فرصة لتحريك المياه الراكدة أيا كانت النتيجة
</su>
<su id="bolt-arz-DF-207-186125-305666_p3_su11">
 سياسة الحذر المبالغ فيه مبقت تنفع كتير 
</su>
<su id="bolt-arz-DF-207-186125-305666_p3_su12">
 لازم المغامرة والتجربة حتي لو غلطنا احسن ما نبقي سلبيين
</su>
<su id="bolt-arz-DF-207-186125-305666_p3_su13">
 ربنا يسدد خطا الجميع ويرشدنا الصواب...
</su>
</post>
<post id="bolt-arz-DF-207-186125-305666_p5">
<su id="bolt-arz-DF-207-186125-305666_p5_su1">
 البرادعي مش هايكمل
</su>
<su id="bolt-arz-DF-207-186125-305666_p5_su2">
 سكوت الحكومة وألسنة الحزب الوطني مش مطمني
</su>
<su id="bolt-arz-DF-207-186125-305666_p5_su3">
 يمكن قبل كدا لما اتكلمو ذادوا من شعبيته لكن المره دي اعتقد الكلام هايبقى من تحت لتحت..
</su>
</post>
<post id="bolt-arz-DF-207-186125-305666_p9">
<su id="bolt-arz-DF-207-186125-305666_p9_su1">
 طيب ليه مينفعش فى عوامل كتير بتأهل البرادعى ليكون رئيس لمصر المحروسة المنهوبة
</su>
<su id="bolt-arz-DF-207-186125-305666_p9_su2">
 راجل سياسى محنك, عنده خبرات ادارية ودبلوماسية كبيرة, عنده دراية كبيرة بالوضع الداخلى لمصر
</su>
<su id="bolt-arz-DF-207-186125-305666_p9_su3">
 بالارقام والاحصائيات, له احترام وثقل دولى, حائز على جائزة نوبل للسلام, الحكومة والاعلام المأجور بيهاجمه
</su>
<su id="bolt-arz-DF-207-186125-305666_p9_su4">
 وده دليل كبير انه افضل من غيره, رمز للتغير السلمى وفيه روح الامل اللى افتقدناها من زمان
</su>
<su id="bolt-arz-DF-207-186125-305666_p9_su5">
 وكمان هدفه الرئيسى تعديل الدستور وارساء الديمقراطية وسيادة القانون, مش الفساد والرشوة
</su>
<su id="bolt-arz-DF-207-186125-305666_p9_su6">
 والسلبية اللى احنا عايشين فيها, ده يوم مطرت فيه البلد, الناس اتعطلت, والحكومة وقعت فى حيص بيص
</su>
<su id="bolt-arz-DF-207-186125-305666_p9_su7">
 مبالك لو المطر استمر يومين, احنا محتاجين كوارد جيدة, البرادعى هيكون دوره مرحلة انتقالية, خلالها هنهيأ مجال ديمقراطى للتنافسية بين الاحزاب, ظهور كوارد جيدة وليست مفصلة
</su>
<su id="bolt-arz-DF-207-186125-305666_p9_su8">
 بس لازم نتحرك معاه مش نقف نتفرج وخلاص,,,,,,,,,,, وربنا يوفقنا لما فيه رضاه, ويجعله عامر
</su>
<su id="bolt-arz-DF-207-186125-305666_p9_su9">
 " ان احتكار السلطة هى المقدمة الطبيعية لاشاعه الفساد واحتكار الثروة"
</su>
</post>
</multipost>
