<?xml version="1.0" encoding="UTF-8"?>
<multipost id="bolt-arz-DF-214-191873-4007295" language="Arabic">
<post id="bolt-arz-DF-214-191873-4007295_p1">
<su id="bolt-arz-DF-214-191873-4007295_p1_su1">
انا فعلا كرهت مصر مش مجرد عنوان
</su>
<su id="bolt-arz-DF-214-191873-4007295_p1_su2">
حاجات كتير جدا تخلينى اكره مصر ثورة وفشلت ويمكن كتير منك هيقول انى مش بفهم فى السياسه او نايم او مش بفهم فى حاجة اصلا ولكن ده رئى
</su>
<su id="bolt-arz-DF-214-191873-4007295_p1_su3">
الثورة نجحت فى نزع السلطة ولخلخه النظام السابق وليس الاطاحه بيه
</su>
<su id="bolt-arz-DF-214-191873-4007295_p1_su4">
كتير اوى بسأل نفسى ايه اتغير مش عارف وبجد حولت انى مكنش محبط بس ملقتش اللى ممكن يسعدنى على كدة
</su>
<su id="bolt-arz-DF-214-191873-4007295_p1_su5">
فلوس والبلد بقت افقر من الاول شغل البطاله ذادت حكم ولان يتم الان ده حتى الرياضة فشليين فيها
</su>
<su id="bolt-arz-DF-214-191873-4007295_p1_su6">
طيب انا احب مصر ليه
</su>
<su id="bolt-arz-DF-214-191873-4007295_p1_su7">
علشان مثلا سيادة المشير محمد حسيين طنطاوى لم الشباب بتوع الثورة دخلهم الجيش بدون اى كشف طبى او اثتثناء حد
</su>
<su id="bolt-arz-DF-214-191873-4007295_p1_su8">
ولا احبها علشان الشرطة بقت زى الاول قذرة وده اللى هيعرفه اللى متابع الاخبار
</su>
<su id="bolt-arz-DF-214-191873-4007295_p1_su9">
ولا احبها على الاشكال اللى مترشحه فى الانتخابات من قوهجى لزار لسواق للاعضاء الحزب المنحل (الوطنى )
</su>
<su id="bolt-arz-DF-214-191873-4007295_p1_su10">
ولا اقولكم احبها علشان مش بعرف امشى فى الشارع وانا مطمن
</su>
<su id="bolt-arz-DF-214-191873-4007295_p1_su11">
طيب بلاش ده كله
</su>
<su id="bolt-arz-DF-214-191873-4007295_p1_su12">
احبها علشان المحاكمات اللى تمت لبعضاعضاء النظام السابق
</su>
<su id="bolt-arz-DF-214-191873-4007295_p1_su13">
اقولكم على حاجة لحد الان جوة الجيش بيحبو حسنى مبارك والله ومتعلق صورته الى الان فى مكاتب القاده
</su>
<su id="bolt-arz-DF-214-191873-4007295_p1_su14">
مش عارف ايه مكن يخلينى احبها اتفرجت على فلم عسل اسود وبجد فلم وقعى جدا
</su>
<su id="bolt-arz-DF-214-191873-4007295_p1_su15">
ولكن جزء من الواقع ونفسى اعرف هو فى اخر الفلم رجع ليه هل علشان يغير البلد ولا هيرضى باللى بيحصل وخلاص
</su>
<su id="bolt-arz-DF-214-191873-4007295_p1_su16">
وعلى فكرة انا بد مش عارف انا ليه كتبت التوبيك ده بس حسيت انى فعلا مخنوق ولازم اقول ده
</su>
</post>
<post id="bolt-arz-DF-214-191873-4007295_p2">
<su id="bolt-arz-DF-214-191873-4007295_p2_su1">
محمود انت لسة راجع من الجيش واكيد نفسيا تعبان وحاسس انك مخنوق وجواك كتير اوى عاوز تطلعه
</su>
<su id="bolt-arz-DF-214-191873-4007295_p2_su2">
بس ياترى اللى نزل ميدان التحرير او اى مكان كان فيه تظاهرات وضحى بنفسه ومات شهيد سال نفسه انا بحب مصر ليه
</su>
<su id="bolt-arz-DF-214-191873-4007295_p2_su3">
او مصر ادتنى اية علشان اضحى علشانها بحياتى
</su>
<su id="bolt-arz-DF-214-191873-4007295_p2_su4">
لا طبعا.. لانه بيحبها علشان دى الارض اللى اتربى عليها وعاش فى خيرها مهما شاف من ظلم وفساد ونزل علشان يقف فى وش الظلم وضد الناس اللى دنسوا ارضها ونهبوا خيرها
</su>
<su id="bolt-arz-DF-214-191873-4007295_p2_su5">
وعلى فكرة الثورة مافشلتش ولا حاجة.. الثورة لسة مستمرة
</su>
<su id="bolt-arz-DF-214-191873-4007295_p2_su6">
بس اللى افسده النظام فى سنين طويلة الثورة مش هتقدر تغيره من النقيض للنقيض بين يوم وليلة لانها لاتمتلك عصا سحرية واللى قاموا بيها بشر زينا زيهم وانت كنت واحد من الناس اللى نزلت وعبرت عن رأيها
</su>
<su id="bolt-arz-DF-214-191873-4007295_p2_su7">
احنا اللى محتاجين نتغير وبعدها نحكم الثورة نجحت ولا لا
</su>
<su id="bolt-arz-DF-214-191873-4007295_p2_su8">
احنا مش جزارين ولا قتالين قتله علشان نعمل زى ليبا ونقتل الرئيس لان فيه قصاص وحكم عادل وفيه ربنا المنتقم الجبار فوق كل شئ
</su>
<su id="bolt-arz-DF-214-191873-4007295_p2_su9">
واقولك الثورة نجحت فى اية
</su>
<su id="bolt-arz-DF-214-191873-4007295_p2_su10">
اولا كل واحد مابقاش يخاف يقول رأية بمنتهى الصراحة واللى له فى السياسة واللى مالهوش بقي بيتكلم ويقول اللى جواه
</su>
<su id="bolt-arz-DF-214-191873-4007295_p2_su11">
ثانيا الجيش بيحكم لفترة مؤقتة وسواء كنا معاه او ضده فهى مرحلة وهتنتهى واللى هيجى يحكم مصر هيخاف يغلط لانه عارف ان الشعب مش راح يسكت ع الظلم تانى
</su>
<su id="bolt-arz-DF-214-191873-4007295_p2_su12">
ثالثا اللى هيكون رئيس بإذن الله هيمسك دورة او دورتين بالكتير مش هيلزق فيه لحد مايموت وربنا يولى من يصلح
</su>
<su id="bolt-arz-DF-214-191873-4007295_p2_su13">
كل دى انجازات تحسب للثورة وان شاء الله زى ماربنا وقف معانا وقدرنا نعمل كل كده برضه هيقف معانا لحد ماكل ده يعدى
</su>
<su id="bolt-arz-DF-214-191873-4007295_p2_su14">
انا صحيح مانزلتش ميدان التحرير لان مصر مهياش ميدان التحرير مصر دى بلد وتستحق فعلا انها تكون ام الدنيا بأهلها الطيبين وشعبها الاصيل اللى بيبان معدنه الحقيقى وقت الشدة والازمات اما الناس اللى عاوزين يخربوها ويقعدوا على تلها مايستحقوش يعيشوا فيها
</su>
<su id="bolt-arz-DF-214-191873-4007295_p2_su15">
وده رأيي المتواضع
</su>
</post>
</multipost>
