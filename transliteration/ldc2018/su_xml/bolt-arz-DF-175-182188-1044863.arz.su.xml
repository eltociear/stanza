<?xml version="1.0" encoding="UTF-8"?>
<multipost id="bolt-arz-DF-175-182188-1044863" language="Arabic">
<post id="bolt-arz-DF-175-182188-1044863_p1">
<su id="bolt-arz-DF-175-182188-1044863_p1_su1">
انا عاوزة افهم حاجة واحدة هو احنا عملنا الثورة ليه ؟
</su>
<su id="bolt-arz-DF-175-182188-1044863_p1_su2">
عملناها علشان النظام الفاسد بتاع زمان ونجيب حد نظيف صح ؟
</su>
<su id="bolt-arz-DF-175-182188-1044863_p1_su3">
طيب ادينا شيلنا النظام الفاسد ورأسه. وحطينا قاعدة اللي هي البرلمان والدستور والرئيس.
</su>
<su id="bolt-arz-DF-175-182188-1044863_p1_su4">
طيب المعتصمين عاوزين ايه تاني.
</su>
<su id="bolt-arz-DF-175-182188-1044863_p1_su5">
هسال سؤال تاني ومش بستهزأ بحد مع احترامي للناس كلها طبعا
</su>
<su id="bolt-arz-DF-175-182188-1044863_p1_su6">
هل معنى اني طلعت مظاهرة واتعورت. او استشهدت. اني اطالب بتعويض.؟
</su>
<su id="bolt-arz-DF-175-182188-1044863_p1_su7">
طيب هطالب بتعويض عن ايه ؟ عن وطنيتي ولا عن ايه بالظبط. ومن مين ؟
</su>
<su id="bolt-arz-DF-175-182188-1044863_p1_su8">
احنا عملنا مظاهرات واعتصامات من يوم الثورة ماقامت لغاية الوقت بقالنا سنة. كل اللي عملناه اننا وقفنا حال البلد وبقت صورتنا زي الزفت.
</su>
<su id="bolt-arz-DF-175-182188-1044863_p1_su9">
والبلطجة زادت ولما نقول انزلي ياشرطة تنزل الشرطة تقوم اعتصامات.
</su>
<su id="bolt-arz-DF-175-182188-1044863_p1_su10">
على فكرة في كل دول العالم وارقى الدول في العالم بتفض الاعتصامات والمظاهرات بالقوة. ومفيش حد في المظاهرات دي بيحرق ولا بيخرب ولا بيرمي حجر.
</su>
<su id="bolt-arz-DF-175-182188-1044863_p1_su11">
وكلنا شوفنا اعمال الشغب اللي كانت في بريطانيا من فترة صغيرة ازاي الشرطة فضت الموضوع ده
</su>
<su id="bolt-arz-DF-175-182188-1044863_p1_su12">
ياجماعه وبكل بساطة اللي بيحصل في مصر حاليا اعمال شغب. لا هي اعتصامات ولا هي مظاهرات.
</su>
<su id="bolt-arz-DF-175-182188-1044863_p1_su13">
معترضين على تولي الجنزوري لفترة 4 شهور. طيب هو اللي اتخن من الجنزوري لو جه هيعمل ايه في اربع سنين بالنظام ده.
</su>
<su id="bolt-arz-DF-175-182188-1044863_p1_su14">
هو لما الشرطة يبقى كل همها حمياة المنشأت وفض الاعتصامات اللي بقت زي المضاد الحيوي. تلات مرات في اليوم. هيحمي المواطن ازاي من البلطجة لما احنا نفسنا بنفتح للبلطجية مجال للدخول.
</su>
<su id="bolt-arz-DF-175-182188-1044863_p1_su15">
انا عاوزة اعرف هو ليه اصلا فيه اعتصامات. انتوا بتعتصموا لمين وعلشان ايه وضد مين.
</su>
<su id="bolt-arz-DF-175-182188-1044863_p1_su16">
احنا دولة بلا هوية بلا رئيس ولا حكومة ولا برلمان. يبقى هنطالب مين وبايه؟
</su>
<su id="bolt-arz-DF-175-182188-1044863_p1_su17">
لما يبقى يجي برلمان وحكومة ورئيس ويقعدوا فترة وزمنشوفش منهم حاجة نبقى نطالب بحقنا.
</su>
<su id="bolt-arz-DF-175-182188-1044863_p1_su18">
ياجماعه ده اللي بيعمل رجيم علشان وزنه زايد 30 كيلو مثلا مش بيخس في يوم وليلة. لا ده بياخد وقت طويل جدا ومحتاج صبر.
</su>
<su id="bolt-arz-DF-175-182188-1044863_p1_su19">
ومن الاخر لو حتى جه نبي ومسك الحكم في مصر برضه مش هيقضي على الفساد اللي في مصر. وده ببساطة لان الشعب نفسه مش كويس ومحدش يزعل مني.
</su>
<su id="bolt-arz-DF-175-182188-1044863_p1_su20">
فعلا نسبة كبيرة جدا من الشعب المصري مش كويس.
</su>
<su id="bolt-arz-DF-175-182188-1044863_p1_su21">
والناس المحترمة صوتها واطي ومحدش بيسمعها لانها بتتكلم بادب. انما اللي صوته عالي هو البلطجي.
</su>
<su id="bolt-arz-DF-175-182188-1044863_p1_su22">
هو كان في كام معتصم عند مجلس الوزراء الف ولا حتى 100 الف يجوا ايه دول في الشعب المصري.
</su>
<su id="bolt-arz-DF-175-182188-1044863_p1_su23">
وايه يعني لما الجيش يفضهم بالقوة. هو الاب لما يضرب ابنه ابنه يرضه له الضربه.
</su>
<su id="bolt-arz-DF-175-182188-1044863_p1_su24">
هو لما نبقى شعب لا عنده احترام لجيش ولا شرطة هنحترم مين.
</su>
<su id="bolt-arz-DF-175-182188-1044863_p1_su25">
ازاي هيقف ضابط شرطة في وش بلطجي وهو عارف انه لو فكر يحط ايده على سلاحه هيلاقي مليون واحد حواليه وبيقولوا ان الشرطة بتضرب الشعب.
</su>
<su id="bolt-arz-DF-175-182188-1044863_p1_su26">
وايه اللي ينزل بنت من بيتها في ووسط الشباب وباللبس ده.
</su>
<su id="bolt-arz-DF-175-182188-1044863_p1_su27">
مليون علاكة استفهام للي بيحصل في مصر.
</su>
<su id="bolt-arz-DF-175-182188-1044863_p1_su28">
صدقوني لازم الجيش والشرطة في الفترة الحالية يضرب بايد من حديد وفولاز كمان.
</su>
<su id="bolt-arz-DF-175-182188-1044863_p1_su29">
ياجماعه البلد بتتقطع
</su>
</post>
<post id="bolt-arz-DF-175-182188-1044863_p4">
<su id="bolt-arz-DF-175-182188-1044863_p4_su1">
كفايه علينا عار ان المستعمر يعمر واهل البلد يحرقوا المعتصمين مع احترامى للمحترم فيهم
</su>
<su id="bolt-arz-DF-175-182188-1044863_p4_su2">
بيدوا فرصه للبلطجى يحرق ويخرب
</su>
<su id="bolt-arz-DF-175-182188-1044863_p4_su3">
اللى اعرفه ان كل حاجه ليها معاد ودا مش وقت اعتصمات دا وقت عملللللللللللللللل ونركز فى الناس اللى محدش عارف هما مين عشان ينتخبهم
</su>
<su id="bolt-arz-DF-175-182188-1044863_p4_su4">
وربنا يصلح حال البلد
</su>
</post>
<post id="bolt-arz-DF-175-182188-1044863_p6">
<su id="bolt-arz-DF-175-182188-1044863_p6_su1">
والله بجد بقت حاجة تقرف.
</su>
<su id="bolt-arz-DF-175-182188-1044863_p6_su2">
هو انا لما اروح اعتدي على شرطي بحجر ويضربني يبقى هو غلطان وانا اللي هدخل الجنه وبقيت شهيد
</su>
<su id="bolt-arz-DF-175-182188-1044863_p6_su3">
شهيد بامارة ايه ان شاء الله. بامارة حرق ونهب وتخريب
</su>
<su id="bolt-arz-DF-175-182188-1044863_p6_su4">
والله والله والله الشرطة في مصر دي تافهه فعلا. لان المفروض تضرب في المليان.
</su>
<su id="bolt-arz-DF-175-182188-1044863_p6_su5">
انتو مش شايفيين ايه اللي بيحصل في سوريا بقالهم اكتر من 7 شهور والجيش موت نص الشعب. ومش عارفين حتى يعملوا ثورة.
</su>
<su id="bolt-arz-DF-175-182188-1044863_p6_su6">
وانتو الجيش هو اللي نجح الثورة مش الشعب.
</su>
<su id="bolt-arz-DF-175-182188-1044863_p6_su7">
الجيش لو كان ساب الثورة كمان اسبوعين تلاتة والشرطة مكنتش انسحبت كان زمان الشرطة كنست كل اللي قدامها وكان زمان عيد الشرطة اللي جاي قاعد مبارك وبنقول له اختارناك
</su>
</post>
<post id="bolt-arz-DF-175-182188-1044863_p7">
<su id="bolt-arz-DF-175-182188-1044863_p7_su1">
فعلا اللى بيحصل ده حاجة تحزن
</su>
<su id="bolt-arz-DF-175-182188-1044863_p7_su2">
يا شماتة حسنى مبارك و اعوانه فينا ما هو قالها يا انا يا الفوضى
</su>
<su id="bolt-arz-DF-175-182188-1044863_p7_su3">
و اكيد كل ده من عمايل ايديهم الفلول بيحركوا البلطجية و يدسوهم فى المتظاهرين عشان يعملوا البلاوى دى كلها و البلد تولع و الشعب هو الخسران
</su>
<su id="bolt-arz-DF-175-182188-1044863_p7_su4">
منهم لله
</su>
</post>
<post id="bolt-arz-DF-175-182188-1044863_p9">
<su id="bolt-arz-DF-175-182188-1044863_p9_su1">
فلول ايه بس.
</su>
<su id="bolt-arz-DF-175-182188-1044863_p9_su2">
ماهو مجيش ارمي الزبالة لوما تيجي عليها كلاب سعرانه اقول الحقونا من الكلاب.
</su>
<su id="bolt-arz-DF-175-182188-1044863_p9_su3">
ليه اصلا يبقى في متظاهرين الوقت.
</su>
<su id="bolt-arz-DF-175-182188-1044863_p9_su4">
وبعدين هو اي حد يتظاهر. مش احنا قولنا انه في نظام للتظاهر. يكون للمظاهرة منظمين مسؤولين عن قيام المظاهرة وعن فضها وعن التفاوض من اجل تنفيذ المطالب.
</su>
<su id="bolt-arz-DF-175-182188-1044863_p9_su5">
واللي يعمل غير كده يبقى بيعمل اعمال شغب مش مظاهرة
</su>
<su id="bolt-arz-DF-175-182188-1044863_p9_su6">
صدقوني كل العالم كده بس احنا اللي بتوع هيصة.
</su>
<su id="bolt-arz-DF-175-182188-1044863_p9_su7">
احنا الشعب الوحيد في العالم اللي بيقول على البطجي شهيد.
</su>
</post>
<post id="bolt-arz-DF-175-182188-1044863_p13">
<su id="bolt-arz-DF-175-182188-1044863_p13_su1">
والله معاكى حق بس هنقول حسبي الله ونعم الوكيل فكل اللى عاوزين يخربوا البلد
</su>
</post>
</multipost>
