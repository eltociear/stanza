<multipost id="bolt-arz-NG-169-181081-16538" language="Arabic">
<post id="headline">
<su id="headline_su1"> هل يستفز وزير خارجيتنا اسرائيل!!</su>
</post>
<post id="bolt-arz-NG-169-181081-16538_p1">
<su id="bolt-arz-NG-169-181081-16538_p1_su1"> السلام عليكم</su>
<su id="bolt-arz-NG-169-181081-16538_p1_su2"> نعم كلنا أردنا ايقاف تصدير الغاز او على الأقل تحسين سعره</su>
<su id="bolt-arz-NG-169-181081-16538_p1_su3"> نعم كلنا أردنا ان تتصالح فتح وحماس ويسعوا معا لتكوين دولة فلسطينية</su>
<su id="bolt-arz-NG-169-181081-16538_p1_su4"> المعبر كان من رغباتنا أيضا</su>
<su id="bolt-arz-NG-169-181081-16538_p1_su5"> ولكن أليس غريبا أن تتحقق كل مطالبنا هكذا دفعة واحدة</su>
<su id="bolt-arz-NG-169-181081-16538_p1_su6"> لم نعهد مثلا منذ قيام الثورة هذه السرعة في تحقيق مطالبنا</su>
<su id="bolt-arz-NG-169-181081-16538_p1_su7"> فمازالت مصر بلا شرطة ومازال الكثير من التسيب الاداري يخيفنا داخليا الى جانب الكثير من عدم الاستقرار بسبب المظاهرات الفئوية والطائفية</su>
<su id="bolt-arz-NG-169-181081-16538_p1_su8"> السياحة لم تعود لعهدها أيضا</su>
<su id="bolt-arz-NG-169-181081-16538_p1_su9"> الاستثمارات الأجنبية متخوفة من دخول السوق المصري</su>
<su id="bolt-arz-NG-169-181081-16538_p1_su10"> ولا ننسى جيش مصر المستنفر بالشوارع</su>
<su id="bolt-arz-NG-169-181081-16538_p1_su11"> لا أعرف صراحة سر هذا الاهتمام المفاجئ بالقضية الفلسطينية بالذات في هذا الوقت الحرج</su>
<su id="bolt-arz-NG-169-181081-16538_p1_su12"> هل هو استفزاز لاسرائيل بوقت لا يلائمنا!!</su>
<su id="bolt-arz-NG-169-181081-16538_p1_su13"> هل غاب عن وزير خارجيتنا أحوال مصر الخارجية</su>
<su id="bolt-arz-NG-169-181081-16538_p1_su14"> ها هي اسرائيل تتوعد للعربي ان فتح المعبر حيث انه بهذا يخرق قانون المعابر المتفق عليه وتتوعد لفتح ان هي تصالحت مع حماس</su>
<su id="bolt-arz-NG-169-181081-16538_p1_su15"> ولا ننسى ان خطط مصالحتهم كادت تفشل لولا تدخل مصر بينهما!!!</su>
<su id="bolt-arz-NG-169-181081-16538_p1_su16"> ولا تنسوا ايضا قضية الغاز والانفجار الثانى للخط بالعريش واحتاج اسرائيل لهذا الغاز الذي يمثل 40% من مصادرها للطاقة</su>
<su id="bolt-arz-NG-169-181081-16538_p1_su17"> تمنيت فعلا أن تتحقق هذه المطالب</su>
<su id="bolt-arz-NG-169-181081-16538_p1_su18"> ولكن تمنيت أولا أن تمتلك مصر القوة الداخلية التى تعطيها القدرة على صد اي رد فعل خارجي قد نتعرض له</su>
<su id="bolt-arz-NG-169-181081-16538_p1_su19"> وزير خارجيتنا يرد بكل اباء سنفتح المعبر رغم أنف اسرائيل</su>
<su id="bolt-arz-NG-169-181081-16538_p1_su20"> نعم تعجبني ثقته ورده القوي</su>
<su id="bolt-arz-NG-169-181081-16538_p1_su21"> ولكنى أخاف أن نفرح بوزير خارجيتنا كما فرحنا مسبقا بعبد الناصر!!!</su>
<su id="bolt-arz-NG-169-181081-16538_p1_su22"> تحياتي</su>
</post>
<post id="bolt-arz-NG-169-181081-16538_p2">
<su id="bolt-arz-NG-169-181081-16538_p2_su1"> انا فرحان انه رجع علاقتنا بايران وخصوصا ان ايران العائق الاكبر لامريكا واسرائيل دلوقتى</su>
<su id="bolt-arz-NG-169-181081-16538_p2_su2"> سياسة وزير الخارجية بتعبر عن الحكومة وعن رغبة المجلس الاعلى للقوات المسلحة والوزير ينفذها فى وقت قياسى</su>
<su id="bolt-arz-NG-169-181081-16538_p2_su3"> تصالح حماس مع فتح وتشكيل حكومة من الجبهتين بداية الاصلاح والوقوف يد واحدة ضد الكيان الصهيونى</su>
<su id="bolt-arz-NG-169-181081-16538_p2_su4"> ربنا معانا</su>
</post>
<post id="bolt-arz-NG-169-181081-16538_p7">
<su id="bolt-arz-NG-169-181081-16538_p7_su1"> نور !!!</su>
<su id="bolt-arz-NG-169-181081-16538_p7_su2"> على فكره الاهتام ده مش جديد و مش شاذ عن الطبيعي</su>
<su id="bolt-arz-NG-169-181081-16538_p7_su3"> الفتره ما قبله هي اللي كانت غير طبيعيه ولا معبره لا عن الرموز المحترمه ولا عن الشعب</su>
<su id="bolt-arz-NG-169-181081-16538_p7_su4"> و كمان انا مش شايفه اساسا اهتمام مبالغ فيه زي مبتقولي</su>
<su id="bolt-arz-NG-169-181081-16538_p7_su5"> فين ده !!</su>
<su id="bolt-arz-NG-169-181081-16538_p7_su6"> عشان قولنا هنفتح المعبر و عشان المصالحه المبدأيه تم توقيعها في مصر !!!</su>
<su id="bolt-arz-NG-169-181081-16538_p7_su7"> لما كان المعبر مغلق او بيحدث احايين تعنت في فتحه وغلقه كنا وكانوا نندد او نغضب ونتعجب كيف نكون في مثل هذه الاوقات اداه حرب وقهر على الفلسطينيين</su>
<su id="bolt-arz-NG-169-181081-16538_p7_su8"> اما وان أبدينا المرونه نتعجب ونقول الوقت الحرج داخليا وخارجيا ؟؟؟</su>
<su id="bolt-arz-NG-169-181081-16538_p7_su9"> ايضا العربي ليس هوجائي او جعجعي فقط مثلا كعمرو موسى الذي سابقا عندما كان وزير خارجيه ممتاز في فن الشعار الرنان داخليا و العمل وفق طوع النظام و اصدقاؤه خاريجيا ...</su>
<su id="bolt-arz-NG-169-181081-16538_p7_su10"> العربي متزن ... يعرف ماذا يفعل وماذا يقول ... </su>
<su id="bolt-arz-NG-169-181081-16538_p7_su11"> قرارته محكومه مدروسه غير اعتباطيه .. له ثقله الدبلوماسي ...</su>
<su id="bolt-arz-NG-169-181081-16538_p7_su12"> ولا اظن انه في مصلحه اسرائيل ولا امريكا التصعيد الان مع مصر ...</su>
<su id="bolt-arz-NG-169-181081-16538_p7_su13"> بدأتِ تختلفين كثيرا يا نور في هذه الفتره</su>
</post>
<post id="bolt-arz-NG-169-181081-16538_p8">
<su id="bolt-arz-NG-169-181081-16538_p8_su1"> ازيك يانور</su>
<su id="bolt-arz-NG-169-181081-16538_p8_su2"> طول عمرنا كنا بنتمنى اننا نشوف الموقف ده من قادتنا المصريين ولما نيجه نشوفه دلوقتى ليه التساؤل ؟</su>
<su id="bolt-arz-NG-169-181081-16538_p8_su3"> هل بعد الى حصل ده نخاف</su>
<su id="bolt-arz-NG-169-181081-16538_p8_su4"> على مر التاريخ المصريين كلهم عمرهم ماتحدوا فى حاجه واحده وعلى قلب رجل واحد الا ضد عدو مغتصب لاراضيها</su>
<su id="bolt-arz-NG-169-181081-16538_p8_su5"> واتحاد المصريين قوه اما اقوى القوى العالميه</su>
<su id="bolt-arz-NG-169-181081-16538_p8_su6"> كل شئ متفق عليه دوليا واظن ان فتح المعبر مش شئ غلط ولا نعاقب عليه</su>
<su id="bolt-arz-NG-169-181081-16538_p8_su7"> ولازم تكون تصريحاتنا من هنا ورايح فيها نوع من القوه ونوع من الثقه علشان نسترد ولو جزء بسيط من كرامتنا فى العالم</su>
<su id="bolt-arz-NG-169-181081-16538_p8_su8"> واستغربت جدا من جملتك الاخيره</su>
<su id="bolt-arz-NG-169-181081-16538_p8_su9"> كيف فرحنا بعبد الناصر بل ان العالم كله كان بيعملنا كرامه والف حساب فى عهد عبد الناصر</su>
<su id="bolt-arz-NG-169-181081-16538_p8_su10"> ومقولته الشهيره "ما اؤخذ بالقوه لايسترد الا بالقوه "</su>
<su id="bolt-arz-NG-169-181081-16538_p8_su11"> كل عهد وليه مساؤه لكن فى عهد عبد الناصر وبعده السادات ظهرت قوة المصريين واستماتتهم فى الدفاع عن اراضيهم ورفعنا راسنا فى وسط العالم كله</su>
<su id="bolt-arz-NG-169-181081-16538_p8_su12"> يارب نستعيد ولو جزء بسيط من كرامتنا</su>
<su id="bolt-arz-NG-169-181081-16538_p8_su13"> شكرا ليكى على الموضوع</su>
</post>
<post id="bolt-arz-NG-169-181081-16538_p12">
<su id="bolt-arz-NG-169-181081-16538_p12_su1"> طيب والتناقض العجيب ما بين سياسة تصعيد اللهجة مع اسرائيل وسياسة الانبطاح امام السعودية</su>
<su id="bolt-arz-NG-169-181081-16538_p12_su2"> عايز أقول لحكومتنا :أسمع كلامك أصدقك أشوف أمورك أستعجب</su>
</post>
</multipost>
