<multipost id="bolt-arz-DF-175-182188-1050023" language="Arabic">
<post id="bolt-arz-DF-175-182188-1050023_p1">
<su id="bolt-arz-DF-175-182188-1050023_p1_su1">
 للى بيسأل هم نزلوا التحرير ليه
</su>
<su id="bolt-arz-DF-175-182188-1050023_p1_su2">
 لما تقوللي مفيش أمن بعد 9 شهور....رغم المليارات اللى إتصرفت على الشرطة,...يبقى في حاجة غلط
</su>
<su id="bolt-arz-DF-175-182188-1050023_p1_su3">
 * لما تقوللي إن الفوضى هتستمر لحد شهر 5 / 2013 موعد إنتخاب الرئيس... يبقي فيه حاجة غلط
</su>
<su id="bolt-arz-DF-175-182188-1050023_p1_su4">
 *لما تقوللي إن لحد النهاردة مفيش و لا جنيه رجع من فلوسنا اللي عند الحرامية...يبقي فيه حاجة غلط
</su>
<su id="bolt-arz-DF-175-182188-1050023_p1_su5">
 ............ * لما تقوللي إن أسبانيا أخدت من حسين سالم 32,5 مليون يورو ومباني بقيمة 10 مليون يورو........ و احنا مشوفناش منه مليم من............فلوسنا اللي سرقها.......... يبقي فيه حاجة غلط
</su>
<su id="bolt-arz-DF-175-182188-1050023_p1_su6">
 * لما تقوللي إن خزينة الدولة مفيهاش فلوس لتحقيق مطالب المواطنين... مع إن في مصر ألاف الموظفين بيقبض الواحد منهم فوق المليون جنيه شهريا و ومساعدينهم بيقبضوا مئات الآلاف في الشهر.... و كمان رجال الأعمال عليهم 100 مليار جنيه ضرائب للدولة.... يبقي فيه حاجة غلط
</su>
<su id="bolt-arz-DF-175-182188-1050023_p1_su7">
 * لما تقوللي إن أحد فلول الحزب الوطني هدد بعزل الصعيد و قطع الكهرباء عن مصر.... لو تم منعهم من الترشيح لمجلس الشعب.... و محدش حتي رد عليه................يبقي فيه حاجة غلط
</su>
<su id="bolt-arz-DF-175-182188-1050023_p1_su8">
 *لما تقوللي إن كل الناس اللي بتعارض خونة و عملاء و مأجورين.... من غير حكم واحد قضائي يقول كده.... و لا حتي تحقيق................ يبقي فيه حاجة غلط
</su>
<su id="bolt-arz-DF-175-182188-1050023_p1_su9">
 * لما تقوللي إن فيه مؤامرات داخلية و خارجية علي البلد...... و ترمي اتهامات يمين وشمال... من غير ما تكشف أشخاص و لا مؤامرة....و أنت عندك أمن وطني و مخابرات و جيش............ يبقي فيه حاجة غلط
</su>
<su id="bolt-arz-DF-175-182188-1050023_p1_su10">
 * لما تقوللي إن المشير و عمر سليمان و العيسوي شهدوا في المحكمة ببراءة مبارك من كل التهم.... رغم إن البيان رقم 52 للقوات المسلحة... قال رفضنا أوامر بإطلاق النار علي المتظاهرين.....يبقي فيه حاجة غلط
</su>
<su id="bolt-arz-DF-175-182188-1050023_p1_su11">
 * لما تقوللي إن الثوار بيتحاكموا عسكري..... و مبارك قاعد في مستشفي 7 نجوم.... ونائب رئيس الشرطة العسكرية بيضرب تعظيم سلام للعادلي في المحكمة........ يبقي فيه حاجة غلط
</su>
<su id="bolt-arz-DF-175-182188-1050023_p1_su12">
 * لما تقوللي إن تونس انتخبت لجنة تأسيسية لوضع دستور جديد و تشكيل حكومة انتقالية..... و مصر لسة بتعمل مجلس شعب هاينتخب لجنة تأسيسية لوضع دستور بعد سنة.. ومش هيشكل حكومة.. يبقي فيه حاجة غلط
</su>
<su id="bolt-arz-DF-175-182188-1050023_p1_su13">
 * لما تقوللي المشير مش طمعان في الحكم.. و تلاقي حملة لترشيحه للرئاسة.. يبقي فيه حاجة غلط
</su>
<su id="bolt-arz-DF-175-182188-1050023_p1_su14">
 *لما تقوللي إن المجلس العسكري بيعد وثيقة مباديء فوق دستورية.... تجعل منه قوة فوق المحاسبة..... و فوق الشعب و الحكومة.... و تجعل منه دولة داخل الدولة.........يبقي فيه حاجة غلط
</su>
<su id="bolt-arz-DF-175-182188-1050023_p1_su15">
 ارجوك انسخها علشان نعرف الناس رجعت التحرير ليه
</su>
</post>
<post id="bolt-arz-DF-175-182188-1050023_p7">
<su id="bolt-arz-DF-175-182188-1050023_p7_su1">
 ياجمعا احنا متعجلين وفى نفس القت الحياه وقفه بسبب المظاهرات 
</su>
<su id="bolt-arz-DF-175-182188-1050023_p7_su2">
 وعلى فكره انا خريجه ومش شغاله ومشى مع النظام القديم والله 
</su>
<su id="bolt-arz-DF-175-182188-1050023_p7_su3">
 والحياه غاليه بس نسيب الناس تشتغل علشان الحياة تمشى 
</su>
<su id="bolt-arz-DF-175-182188-1050023_p7_su4">
 والان فى انتخاب 
</su>
<su id="bolt-arz-DF-175-182188-1050023_p7_su5">
 يعنى الصبر والمظاهرات ديه تساعد البلطجيه على عملهم 
</su>
<su id="bolt-arz-DF-175-182188-1050023_p7_su6">
 تخيلى امك قاعده خايف لان الامن مش موجود بسبب المتظاهرين وقفين امامه
</su>
</post>
</multipost>
