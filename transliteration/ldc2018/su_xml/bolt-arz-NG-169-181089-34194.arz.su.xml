<multipost id="bolt-arz-NG-169-181089-34194" language="Arabic">
<post id="headline">
<su id="headline_su1"> إسرائيل تحتج على حذف اسمها من خريطة مصر</su>
</post>
<post id="bolt-arz-NG-169-181089-34194_p1">
<su id="bolt-arz-NG-169-181089-34194_p1_su1"> نشرت القناة السابعة الإسرائيلية على موقعها الإلكترونى، تقريرا قالت فيه إن وزارة الخارجية المصرية قامت بحذف اسم إسرائيل من على خريطة مصر المنشورة على الموقع الإلكترونى للوزارة.</su>
<su id="bolt-arz-NG-169-181089-34194_p1_su2"> وأشار التقرير الذى أعده شمعون كاهان، أن القناة طلبت من وزارة الخارجية الإسرائيلية الاتصال بالمسئولين المصريين للاحتجاج ولاستيضاح الأمر منهم، وبيان السبب الذى دفع الخارجية المصرية لحذف اسم إسرائيل من الخريطة، رغم أن ذات الخريطة مذكور عليها الدول المجاورة لمصر مثل الأردن والسعودية.</su>
<su id="bolt-arz-NG-169-181089-34194_p1_su3"> وقال التقرير إن عدم ذكر إسرائيل على الخريطة يعد "عدم اعتراف من جانب الخارجية المصرية بدولة إسرائيل المرتبطة مع مصر باتفاقية سلام، يحتفل البلدان هذه الأيام بمرور 30 عاماً على توقيعها".</su>
<su id="bolt-arz-NG-169-181089-34194_p1_su4"> السفير حسن عيسى مدير إدارة إسرائيل السابق بوزارة الخارجية، أبدى لليوم السابع استغرابه من الضجة التى تحاول وسائل الإعلام فى تل أبيب إثارتها بسبب خريطة مصر المنشورة على موقع الخارجية المصرية، مشيراً إلى أن الخريطة المذكورة لا تحوى كذلك على اسم فلسطين، بما يعنى أن الخارجية لا تضمر سوءاً فى هذا الأمر.</su>
<su id="bolt-arz-NG-169-181089-34194_p1_su5"> عيسى الذى رد باقتضاب، أضاف بأن الأمر لا يستحق التعليق أكثر من ذلك، لأن الإسرائيليين دائماً ما يفتعلون المشاكل التى لا تستند لمبررات واقعية.</su>
</post>
<post id="bolt-arz-NG-169-181089-34194_p3">
<su id="bolt-arz-NG-169-181089-34194_p3_su1"> يعنى مصر مش معترفه باللى معترفه به</su>
</post>
<post id="bolt-arz-NG-169-181089-34194_p4">
<su id="bolt-arz-NG-169-181089-34194_p4_su1"> ملناش حق بس ممكن تكون بادرة خير</su>
</post>
<post id="bolt-arz-NG-169-181089-34194_p5">
<su id="bolt-arz-NG-169-181089-34194_p5_su1"> لو كلامك فعلا جد وفعلا مصر شالت اسم اسرائيل من الخريطه حتي لو كانت خريطه لعب اطفال يكون اسعد خبر في حياتي واشكرك عليه يا هند</su>
</post>
<post id="bolt-arz-NG-169-181089-34194_p6">
<su id="bolt-arz-NG-169-181089-34194_p6_su1"> أنا عاوز أعلق على حاجة مهمة جدا</su>
<su id="bolt-arz-NG-169-181089-34194_p6_su2"> شايفين الناس دول مركزين معانا أزاى يعنى لما حتة الاسم دى ما عدتش عليهم أمال أحوال الأخبار اللى عندهم عن أسرارنا العسكرية والتقنية وما إلى ذلك أخبارها إيه</su>
<su id="bolt-arz-NG-169-181089-34194_p6_su3"> ربنا يستر علينا</su>
</post>
<post id="bolt-arz-NG-169-181089-34194_p7">
<su id="bolt-arz-NG-169-181089-34194_p7_su1"> انا لن اعلق سوى على رد السفير الذى قال ان الخريطة لا تحوى ايضا اسم فلسطين ؟</su>
<su id="bolt-arz-NG-169-181089-34194_p7_su2"> اذا فلكل من فرح ان الخارجية المصرية انكرت اسم اسرائيل ظنا منهم ان مصر لا تعترف بوجود دولة اسرائيل اقول لهم ايضا انها لا تعترف بوجود فلسطين بدليل حذف اسمها من الخرائط ايضا .</su>
<su id="bolt-arz-NG-169-181089-34194_p7_su3"> تعليق مائع سخيف يذكرنى بتعليقات معلقى كرة القدم الذين يحرصون دائما اذا ذكر اسم الاهلى ان يذكر اسم الزمالك  واذا ذكر اسم لاعب من الزمالك لابد ان يذكر اسم لاعب من الاهلى حتى ولو كانت المباراة بعيدة تماما عن الفريقين لكى لا يغضب فريق من الفرقتين</su>
</post>
<post id="bolt-arz-NG-169-181089-34194_p8">
<su id="bolt-arz-NG-169-181089-34194_p8_su1"> يأبو مروان شجع حاجة</su>
<su id="bolt-arz-NG-169-181089-34194_p8_su2"> انت اهلاوي ولا زملكاوي</su>
<su id="bolt-arz-NG-169-181089-34194_p8_su3"> الراجل اتكلم بالسياسة موش كلام بتاع خضار</su>
<su id="bolt-arz-NG-169-181089-34194_p8_su4"> كان مطلوب منه يقول ايه!</su>
<su id="bolt-arz-NG-169-181089-34194_p8_su5"> أه شيلناها واخبطوا دماغمكم انتوا والعالم في الحيط</su>
<su id="bolt-arz-NG-169-181089-34194_p8_su6"> ماكانش هايبقي اسمه ايه ده اللي كاتباه ,كان هايبقي جمال عبد الناصر التاني</su>
<su id="bolt-arz-NG-169-181089-34194_p8_su7"> أه الحذف مقصود ,وماجاش من فراغ</su>
<su id="bolt-arz-NG-169-181089-34194_p8_su8"> لكنالمقصود منه معرفة ردة الفعل من اسرائيل وبعدها نكمل ولا نرجع في كلامنا</su>
<su id="bolt-arz-NG-169-181089-34194_p8_su9"> هاتقول كلامي موش مفهوم, </su>
<su id="bolt-arz-NG-169-181089-34194_p8_su10"> انا معاهم ولا معانا</su>
<su id="bolt-arz-NG-169-181089-34194_p8_su11"> أنا قلت برضو أعرف انتوا مع مين؟ وبعدين اكمل غسيل الموعين</su>
</post>
<post id="bolt-arz-NG-169-181089-34194_p9">
<su id="bolt-arz-NG-169-181089-34194_p9_su1"> ايوه حقيقى مصر شالت اسم اسرائيل من الخريطه </su>
<su id="bolt-arz-NG-169-181089-34194_p9_su2"> واكبر دليل على كده انى تكلفت انتاج الغاز الطبيعى تلاته دولار وسعر بيعه عالميا تسع دولار ومصر بتبيعه لاسرائيل بدولار وربع</su>
<su id="bolt-arz-NG-169-181089-34194_p9_su3"> حقيقى ان لم تستحى فافعل ماشئت وعجبى</su>
</post>
<post id="bolt-arz-NG-169-181089-34194_p13">
<su id="bolt-arz-NG-169-181089-34194_p13_su1"> يشيلوا الاسم او يحطوه ماهم في نشرات الاخبار بيقولوا من الحكومة الاسرائيلية , السفارة الاسرائيلية مع انها اسمها الحقيقي العصابة الصهيونية او حكومة الارهاب</su>
<su id="bolt-arz-NG-169-181089-34194_p13_su2"> مش هتفرق كتير الا لو قفلوا سفارات اسرائيل</su>
<su id="bolt-arz-NG-169-181089-34194_p13_su3"> ساعتها هنحس ان في تغيير بجد</su>
</post>
</multipost>
