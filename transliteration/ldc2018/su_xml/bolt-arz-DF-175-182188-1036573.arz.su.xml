<?xml version="1.0" encoding="UTF-8"?>
<multipost id="bolt-arz-DF-175-182188-1036573" language="Arabic">
<post id="bolt-arz-DF-175-182188-1036573_p2">
<su id="bolt-arz-DF-175-182188-1036573_p2_su1">
الاقتصاد العسكري هو أمان البلد ضد اي حصار اقتصادي...ولا عايزانا نبقى عراق تانية؟؟؟؟ ولازم ينمو ويكبر... بس على فكرة العائد من هذه المشاريع يتم صبه مجددا في رأس المال عشان تنمية المشاريع دي... ربنا يهدي
</su>
</post>
<post id="bolt-arz-DF-175-182188-1036573_p4">
<su id="bolt-arz-DF-175-182188-1036573_p4_su1">
معلش انا مش فاهمة
</su>
<su id="bolt-arz-DF-175-182188-1036573_p4_su2">
ايه المشكلة انه يبقى عنده اقتصاد خاص بيه عشان يسلح نفسه ذاتيا
</su>
<su id="bolt-arz-DF-175-182188-1036573_p4_su3">
او وضحى عشان مش فاهمة بجد ايه الغلط فى كده
</su>
</post>
<post id="bolt-arz-DF-175-182188-1036573_p8">
<su id="bolt-arz-DF-175-182188-1036573_p8_su1">
لا حول ولا قوة الا بالله يا ناس اتقوا ربنا بلاش نتهم بعض كده على الفاضى والمليان الجيش المصرى من اعظم الجيوش ولا مش حاسس بكده يروح يشوف جيش سوريا بيعمل ايه فى شعبة ولا جيش لبييا عمل ايه فى شعبه بس هانقول ايه ربنا ان شاء الله هايظهر الحق وربنا يحمى مصر ويحمى جيشها ويحمى شعبها من كل شر امين يارب العالمين
</su>
</post>
<post id="bolt-arz-DF-175-182188-1036573_p9">
<su id="bolt-arz-DF-175-182188-1036573_p9_su1">
استقبل اليوم المشير حسين طنطاوي رئيس المجلس الأعلى للقوات المسلحة الفريق اول مارتن ديمبسي رئيس هيئة الاركان المشتركة الامريكية لمناقشة العلاقات المصرية الأمريكية، واستعرض الجانبان عددا من الموضوعات المرتبطة بدعم التعاون العسكري بين البلدين وتبادل الخبرات في العديد من المجالات.
</su>
<su id="bolt-arz-DF-175-182188-1036573_p9_su2">
دا اسمه ايه بقى ؟؟؟؟؟؟؟؟؟؟؟؟؟؟؟؟؟
</su>
</post>
<post id="bolt-arz-DF-175-182188-1036573_p10">
<su id="bolt-arz-DF-175-182188-1036573_p10_su1">
يا سلام وانتى جيبتى التايهة ما احنا عارفين ان الجيش عنده بزنس هى جديدة امال هيجيبوا سلاح منين من ميزانية الدولة التعبانة + ده ضمان ضد اى حصار اقتصادى علينا
</su>
</post>
<post id="bolt-arz-DF-175-182188-1036573_p21">
<su id="bolt-arz-DF-175-182188-1036573_p21_su1">
أوعــــــــــــــــــى تشتــــــــــــــــــكى اللي رافض الاضراب و رافض المشاركة : - لو سمحت انزل شغلك واشتغل واياك تطالب بزيادة المرتب او تطالب بحد أقصى او ادنى للأجور - لو سمحت انزل شغلك واشتغل ولما تطلع معاش اوعى تشتكي ان المعاش مش مكفي -
</su>
<su id="bolt-arz-DF-175-182188-1036573_p21_su2">
لو سمحت لما تمرض او حد من عيلتك يمرض لا قدر الله وتروح المستشفى وتلاقيها مقلب زباله ورعايه وخدمه سيئه يبقى اياك تشتكي - لما تسمع ان حد عزيز عليك مات وهو واقف في طابور العيش او الأنابيب او اشترى الأنبوبه من السوق السوداء بضعف ثمنها او لقى فى الرغيف العيش حصى يبقى اياك تشتكي - لما تروح تشوف ماتش كوره عشان ترفه عن نفسك وتشوف الموت بعينك يبقى اياك تشتكي -
</su>
<su id="bolt-arz-DF-175-182188-1036573_p21_su3">
لما الفصل اللي بيتعلم فيه ابنك فيه 70 تلميذ في مدرسه حكوميه غير ادميه اياك تشتكي - لما تلاقي الاسعار كل يوم بتزيد ومافيش رقابة على الاسواق اياك تشتكي - لما تنزل تركب اتوبيس ومتلقيش كرسى ليك وتلاقيه مكسر ومدخن بلاش تتضايق - لما تلاقي ابنك ولا بنتك بيتعلموا وبتصرف عليهم دم قلبك وفي الآخر ياخدوا مصروف منك لانهم مش لاقيين وظايف اياك تشتكي كمان لو سمحت لو انت شاب وعاوز تتجوز ومش لاقي شقه اياك تشتكي -
</su>
<su id="bolt-arz-DF-175-182188-1036573_p21_su4">
لما تكون حاسس بالانفلات الامني والبلطجية في كل مكان اياك تشتكي - لما تعرف ان معظم الشعب المصري مصاب بفيروس سي وبي والفشل الكلوي والسرطان وسوء التغذية بسبب عدم الرعاية الصحية اياك تشتكي - لما تحب تسافر بره وتلاقي كرامتك متهانه ومحدش بيقف جنبك اياك تشتكى على فكره انا مع الاضراب لانه قانوني ودستوري ووسيلة ضغط مشروعة لاسقاط حكم عسكرى فاسد
</su>
</post>
<post id="bolt-arz-DF-175-182188-1036573_p23">
<su id="bolt-arz-DF-175-182188-1036573_p23_su1">
انا مش فاهمة انتو عاوزين ايه
</su>
<su id="bolt-arz-DF-175-182188-1036573_p23_su2">
ايه المشكلة لما الجيش يبقا عندو اقتصاد خاص بيهو ميزانية لوحدو
</su>
<su id="bolt-arz-DF-175-182188-1036573_p23_su3">
هوا كل دا علشان مين؟ة
</su>
<su id="bolt-arz-DF-175-182188-1036573_p23_su4">
ولو مسلحش نفسو كويس دا يعنى حاجة تفرحكم؟؟
</su>
<su id="bolt-arz-DF-175-182188-1036573_p23_su5">
حاشرين مناخيركم ف كل حاجة
</su>
<su id="bolt-arz-DF-175-182188-1036573_p23_su6">
حتى ميزانية الجيش عاوزين تعرفو هيا كام
</su>
</post>
<post id="bolt-arz-DF-175-182188-1036573_p30">
<su id="bolt-arz-DF-175-182188-1036573_p30_su1">
طيب ما تقدم بلاغ للنائب العام وترفع قضيه على الجيش طالما متاكده اوي كدا من معلوماتها ؟؟؟
</su>
<su id="bolt-arz-DF-175-182188-1036573_p30_su2">
لولا استقلاليه الجيش مكنتش الثوره كملت خطوه واحده...
</su>
<su id="bolt-arz-DF-175-182188-1036573_p30_su3">
ومكنش هيكون للجيش دور في الازمات زي الزلازل وزي المعونات اللي بيبعتها في المناطق اللي فيها كوارث
</su>
<su id="bolt-arz-DF-175-182188-1036573_p30_su4">
وكل مشاريع الجيش معروفه مش سريه ولا حاجه ومعروف انها بتخدم المدنيين والعسكريين وباسعار مناسبه جدا لكل الناس
</su>
<su id="bolt-arz-DF-175-182188-1036573_p30_su5">
يعني مشاريع الجيش بتضمن استقلاليته واكتفاؤه الذاتي ومخلياه هو المؤسسه الوحيده اللي في مصر منظمه وناجحه وبتخدم الناس
</su>
<su id="bolt-arz-DF-175-182188-1036573_p30_su6">
واذا كان فيه فساد في الرؤساء كان هيظهر على المرؤسين ودا اللي مش شايفينه
</su>
<su id="bolt-arz-DF-175-182188-1036573_p30_su7">
ودي حاجه مزعله ناس كتير
</su>
<su id="bolt-arz-DF-175-182188-1036573_p30_su8">
وبعدين هي الكاتبه المحترمه زعلانه علشان ما اتخصخصتش بالرغم من ان كل الشعب حزيين من خصخصة الشركات العاامه
</su>
<su id="bolt-arz-DF-175-182188-1036573_p30_su9">
وتوضيحا لسبب نشر مثل هذه المقالات
</su>
<su id="bolt-arz-DF-175-182188-1036573_p30_su10">
المقال دا اول مره اتكتب بصيغه مختلفه ولكن بنفس المضمون كان في موقع الحركه الثوريه الاشتراكيه كان بعد الاستفتاء مباشرة وبعد ما ظهر قوة الاسلاميين على الارض
</su>
<su id="bolt-arz-DF-175-182188-1036573_p30_su11">
ومن باب تعطيل المسيره واللي هتنتهي باغلبية اسلاميه زي ما حصل بدأت المقالات اللي زي دي تطلع علينا بكلااام يشحن الناس ضد الجيش
</su>
<su id="bolt-arz-DF-175-182188-1036573_p30_su12">
وادينا شفنا نتيجة شحن الناس ضد الجيش وتجريئه للاعتداء على جيش بلده واظهراه في صورة جيش العدو
</su>
<su id="bolt-arz-DF-175-182188-1036573_p30_su13">
نفس الحركه دي اللي طلعت علينا تقول ان هدفها تدمير الجيش قلب اي دوله لاسقاط الدوله وبناء مجتمع جديد على انقاضها..
</su>
<su id="bolt-arz-DF-175-182188-1036573_p30_su14">
ونفس الحركه اللي موافقه على العصيان المدني الشااامل يعني شلل الدوله وتدميرها من باب الضغط على الجيش.. زيها زي كل الاحزاب الليبراليه المموله من رجل الاعمال اياه..
</su>
</post>
</multipost>
