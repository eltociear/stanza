<multipost id="bolt-arz-DF-175-182188-1046288" language="Arabic">
<post id="bolt-arz-DF-175-182188-1046288_p1">
<su id="bolt-arz-DF-175-182188-1046288_p1_su1">
 ازيكم يافتوكات
</su>
<su id="bolt-arz-DF-175-182188-1046288_p1_su2">
 أنا كنت فاتحه القناه الأولى دلوقت حالآ وشوت بعينى والله كده::
</su>
<su id="bolt-arz-DF-175-182188-1046288_p1_su3">
 عاجل: تم حبس الضابط الذى استهدف أحد المتظاهرين فى عينه لمدة 4 أيااااااام
</su>
<su id="bolt-arz-DF-175-182188-1046288_p1_su4">
 فى الأول كنا بنقول الله أعلم بالحقيقه وطلعت أقاويل ومبررات كتير عن الموضوع ده ودلوقت بردو طبعآ هنستنى نتيجة التحقيق باذن الله والله أعلم فعلآ بالحقيقه بس عشان الناس والخبر اللى طلع هنا فى المنتدى من عضوه عن مبرر للحكايه دى بحكايه غريبه كده هجيبلكم اللينك وأنزله باذن الله
</su>
<su id="bolt-arz-DF-175-182188-1046288_p1_su5">
 واللى مش مصدق يفتح الأولى ويستنى تحت فى الشريط أكيد هيتحط تااااااانى
</su>
<su id="bolt-arz-DF-175-182188-1046288_p1_su6">
 ربنا يجعل كمال الجنزورى فعلآ عند حسن الظن بيه وينصر الحق على ايده هو أو غيره المهم ربنا يولى علينا اللى يخافه ويرضيه
</su>
</post>
<post id="bolt-arz-DF-175-182188-1046288_p5">
<su id="bolt-arz-DF-175-182188-1046288_p5_su1">
 ربنا مابيخذلش المظلوم أبدآ
</su>
</post>
<post id="bolt-arz-DF-175-182188-1046288_p9">
<su id="bolt-arz-DF-175-182188-1046288_p9_su1">
 بس انا لسه قاريه على الجزيره النهاردهانه هرب ووزير الداخليه بيقول مش عارفين دا جوا ولا برا مصر؟
</su>
</post>
<post id="bolt-arz-DF-175-182188-1046288_p12">
<su id="bolt-arz-DF-175-182188-1046288_p12_su1">
 انا سمعت امبارح واحدة هنا بتقول ان وزير الداخلية قال ان الظابط دة هرب برة مصر يارب يكون فعلا مسكوا ربنا ينتقم منة
</su>
</post>
<post id="bolt-arz-DF-175-182188-1046288_p21">
<su id="bolt-arz-DF-175-182188-1046288_p21_su1">
 انتو عارفين والله انا كنت بقول الله أعلم يمكن مايقصدش انه يجيبها فى عينه أو يمكن مايكونش ضرب أصلآ وحد بينه وبينه عداوه نزل صورته ونشرها مع الخبر ده عشان يتعمل فيه حاجه كنت بقول الدنيا دى مليانه و و و و و والله أعلم لأنى ماشوفتش بعينى فيديو للظابط بيضرب كانت مجرد صوره ثابته مع الخبر فكنت بقول فين الاثبااات انه ضرب أصلآ؟؟؟
</su>
<su id="bolt-arz-DF-175-182188-1046288_p21_su2">
 ده مش معناه انى كنت بكدب الخبر لأ بس كنت بقول الله أعلم جايز حصل وجايز ماحصلش
</su>
<su id="bolt-arz-DF-175-182188-1046288_p21_su3">
 بس بعد ماقريت الخبر كل شئ وضح خلااااااااااااص وهيوضح أكتر بعد نتيجة التحقيق باذن الله وربنا ينتقم من كل مفسد وظالم
</su>
<su id="bolt-arz-DF-175-182188-1046288_p21_su4">
 وينصر الحق وكل مظلوم
</su>
</post>
</multipost>
