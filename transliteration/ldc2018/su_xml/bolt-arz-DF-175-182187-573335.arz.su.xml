<multipost id="bolt-arz-DF-175-182187-573335" language="Arabic">
<post id="bolt-arz-DF-175-182187-573335_p1">
<su id="bolt-arz-DF-175-182187-573335_p1_su1">
 سلام الله عليكم ورحمته وبركاته
</su>
<su id="bolt-arz-DF-175-182187-573335_p1_su2">
 امبارح في اتصال مع رئيس مصلحة السجون وسؤاله عن موضوع الضباط الملتحين قال
</su>
<su id="bolt-arz-DF-175-182187-573335_p1_su3">
 (انهم استندوا لفتوى الشيخ شلتوت واللي قال فيها ان اللباس والمظهر من العادات 
</su>
<su id="bolt-arz-DF-175-182187-573335_p1_su4">
 ورجعنا إلى دار الافتاء وارسلنا إليهم بطلب فتوى في الموضوع واجابونا بنفس الرد )
</su>
<su id="bolt-arz-DF-175-182187-573335_p1_su5">
 الكومنت اللي كان مكتوب على الشاشة تعليقا على الكلام (فتوى دار الافتاء او اظن كتب المفتي اللحية عادة )
</su>
<su id="bolt-arz-DF-175-182187-573335_p1_su6">
 واضاف المتكلم ان مفروض الظباط دول لما دخلوا مؤسسة مفروض عارفين انهم هيلتزموا بمظهر معين من البداية
</su>
<su id="bolt-arz-DF-175-182187-573335_p1_su7">
  صراحة مش عارفه  ولا  ولا  ولا
</su>
<su id="bolt-arz-DF-175-182187-573335_p1_su8">
 أقول وحسبي الله
</su>
<su id="bolt-arz-DF-175-182187-573335_p1_su9">
 مع كامل احترامي للمفتين لكن بالله عليكم من اين لهم بهذا ؟
</su>
<su id="bolt-arz-DF-175-182187-573335_p1_su10">
 عاااااااااااااااااااااااااااااادة
</su>
<su id="bolt-arz-DF-175-182187-573335_p1_su11">
 حتى اللحية كمان بقى حكمها عادة 
</su>
<su id="bolt-arz-DF-175-182187-573335_p1_su12">
 طب خليني انا جاهلة ومسلمة عامية بس على الاقل في ائمة ممكن ارجع لقولهم
</su>
<su id="bolt-arz-DF-175-182187-573335_p1_su13">
  والله ما مرت علي في متقدمين ولا متأخرين ان حكم اللحية عادة؟!!
</su>
<su id="bolt-arz-DF-175-182187-573335_p1_su14">
 يعني لو قلنا كلام لا معقول عن ان ده هيضر البلد ولا الداخلية ولا هيعطل اعمال الضابط الملتحي في شيء حتى وان كان قانونا مفيش حاجة تمنع زي ماقال هؤلاء الضباط
</su>
<su id="bolt-arz-DF-175-182187-573335_p1_su15">
 طب عادي هعديها بجملة حالنا المايل اللي بيسيب كل حاجة غلط
</su>
<su id="bolt-arz-DF-175-182187-573335_p1_su16">
  ولما حد يتكلم في حاجة صح نقف عليها خناق لا وقتها لا مش وقتها لا خلاف لا رايين
</su>
<su id="bolt-arz-DF-175-182187-573335_p1_su17">
 لكن كون اننا نقصر في واجبتنا الدينية حاجة وان احنا نحارب حاجات في الدين حتى لو كانت فضيلة مش هقول واجبة ولا سنة زي مهو حاصل مصيبة
</su>
<su id="bolt-arz-DF-175-182187-573335_p1_su18">
 يامسلميييييييييييييييييييين اتقوا الله فينا
</su>
<su id="bolt-arz-DF-175-182187-573335_p1_su19">
 مسمعناش حد نصح الشباب وقالهم حكم القزع (تطويل جزء من الشعر وتقصير جزء) ولا حد منعه في أي مؤسسه لانه مكروه
</su>
<su id="bolt-arz-DF-175-182187-573335_p1_su20">
 مسمعناش مسمعناش مسمعناش
</su>
<su id="bolt-arz-DF-175-182187-573335_p1_su21">
 مبقيناش بنسمع بس غير الرد على حد اتكلم في سنة او واجب.
</su>
<su id="bolt-arz-DF-175-182187-573335_p1_su22">
 لدرجة ان كل مسائل الدين بقت خلافيه ؟!! 
</su>
<su id="bolt-arz-DF-175-182187-573335_p1_su23">
 وسمعنا ما لم نسمع به في الأولين بدعوى الاجتهاد حتى فيما لا خلاف فيه
</su>
<su id="bolt-arz-DF-175-182187-573335_p1_su24">
 مبقيناش نسمع غير ليه مهتمين بالجزئيات والفرعيات وسيبين الاساسيات
</su>
<su id="bolt-arz-DF-175-182187-573335_p1_su25">
 واللي نفسي اعرفه ايه الاساسيات عندهم ؟!!! 
</su>
<su id="bolt-arz-DF-175-182187-573335_p1_su26">
 ايه الاساس في حياتنا قبل الدين قبل الفرائض والسنن قبل العلم ديني ودنيوي ؟؟!!!
</su>
<su id="bolt-arz-DF-175-182187-573335_p1_su27">
 اصبح غالبنا ميعرفش إلا الدين يسر
</su>
<su id="bolt-arz-DF-175-182187-573335_p1_su28">
 اختار ما بين حرام وحلال واقول يسر واختلاف؟!!
</su>
<su id="bolt-arz-DF-175-182187-573335_p1_su29">
 اختار ما بين مكروه ومستحب وأقول يسر
</su>
<su id="bolt-arz-DF-175-182187-573335_p1_su30">
 اختار ما بين غير جائز ومباح واقول يسر ؟!!!
</su>
<su id="bolt-arz-DF-175-182187-573335_p1_su31">
 يامسلمييييييييييييييييييييين الله الله في ديننا كفانا هوانا 
</su>
<su id="bolt-arz-DF-175-182187-573335_p1_su32">
 والله لا رفعة لنا إلا به من اصغر مسألة إلى أكبرها
</su>
<su id="bolt-arz-DF-175-182187-573335_p1_su33">
 اللهم لا تجعل مصيبتنا في ديننا ولا تجعل الدنيا أكبر همنا
</su>
</post>
<post id="bolt-arz-DF-175-182187-573335_p2">
<su id="bolt-arz-DF-175-182187-573335_p2_su1">
 حسبي الله ونعم الوكيل
</su>
<su id="bolt-arz-DF-175-182187-573335_p2_su2">
  الاحترام والحشمه بقت عاده لكن العري وقله الاحترام هو الي بقي الصحيح
</su>
<su id="bolt-arz-DF-175-182187-573335_p2_su3">
  حسبي الله ونعم الوكيل
</su>
</post>
<post id="bolt-arz-DF-175-182187-573335_p3">
<su id="bolt-arz-DF-175-182187-573335_p3_su1">
 الدين على مزااااااااااااجهم
</su>
</post>
<post id="bolt-arz-DF-175-182187-573335_p4">
<su id="bolt-arz-DF-175-182187-573335_p4_su1">
 بكرة يقولولك الحجاب عادة هو كمان
</su>
</post>
<post id="bolt-arz-DF-175-182187-573335_p9">
<su id="bolt-arz-DF-175-182187-573335_p9_su1">
 ده اللى مش عارف حاجة فى الدين يقول اعفاء اللحية سنة مش عادة
</su>
<su id="bolt-arz-DF-175-182187-573335_p9_su2">
 ولا حول ولا قوة الا بالله
</su>
</post>
<post id="bolt-arz-DF-175-182187-573335_p14">
<su id="bolt-arz-DF-175-182187-573335_p14_su1">
 يا بنتى سيبك منهم
</su>
<su id="bolt-arz-DF-175-182187-573335_p14_su2">
  هما خايفين من الحية انهم يكونو زى ايران او افغنستان 
</su>
<su id="bolt-arz-DF-175-182187-573335_p14_su3">
 هما مفكرين انهم كدا بيحمو البلد من الفتن
</su>
</post>
<post id="bolt-arz-DF-175-182187-573335_p15">
<su id="bolt-arz-DF-175-182187-573335_p15_su1">
 لسه البلد ماشيه بنفس النظام الدين على مزاج الحكام
</su>
<su id="bolt-arz-DF-175-182187-573335_p15_su2">
 حسبى الله ونعم الوكيل
</su>
</post>
<post id="bolt-arz-DF-175-182187-573335_p16">
<su id="bolt-arz-DF-175-182187-573335_p16_su1">
 سيبكم من كلام السياسه الى ولا هيقدم ولا ياخلر
</su>
<su id="bolt-arz-DF-175-182187-573335_p16_su2">
  كبرو دمخاكم الهم محدش عاوز غسالات اطباق الحجم الكبير واستعمال اجانب وحلوه اوى بوش وسيمنز
</su>
</post>
<post id="bolt-arz-DF-175-182187-573335_p25">
<su id="bolt-arz-DF-175-182187-573335_p25_su1">
 سبحان الله احنا هنا فى السعودية اغلب الظباط ملتحين
</su>
<su id="bolt-arz-DF-175-182187-573335_p25_su2">
  لدرجة ان بابا وهو صغير جه يعمل حج قالوله ليه مش مربى لحيتك 
</su>
<su id="bolt-arz-DF-175-182187-573335_p25_su3">
 ومن يومها مش بيحلقها وسايبها عشان السنة
</su>
<su id="bolt-arz-DF-175-182187-573335_p25_su4">
 ربنا يهدى
</su>
</post>
<post id="bolt-arz-DF-175-182187-573335_p32">
<su id="bolt-arz-DF-175-182187-573335_p32_su1">
 يعني أبسط مظاهر الاسلام (سواء النقاب أو اللحية ) تُحارب بكل شراسة من كارهيها
</su>
<su id="bolt-arz-DF-175-182187-573335_p32_su2">
 وكمان يجيبوا فيها فتوى
</su>
<su id="bolt-arz-DF-175-182187-573335_p32_su3">
 واللي يقرأ ما أتحفونا به (قصدي ما أفتونا به) يحس إنهم كانوا بيمروا على سيرة وسنن النبي صل الله عليه وسلم مرور الكرام ولا يستفيدوا منها بشئ
</su>
<su id="bolt-arz-DF-175-182187-573335_p32_su4">
 وما بين المساء والصباح أصبح إطلاق اللحية عااااااااااااادة وليست سنة
</su>
<su id="bolt-arz-DF-175-182187-573335_p32_su5">
 اللهم اجعلنا ممن يستمعون القول فيتبعون أحسنه
</su>
<su id="bolt-arz-DF-175-182187-573335_p32_su6">
 واجعلنا ممن يحرصون على سنة نبينا الكريم صل الله عليه وسلم
</su>
</post>
</multipost>
