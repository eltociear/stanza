<?xml version="1.0" encoding="UTF-8"?>
<multipost id="bolt-arz-DF-214-191873-4011088" language="Arabic">
<post id="bolt-arz-DF-214-191873-4011088_p1">
<su id="bolt-arz-DF-214-191873-4011088_p1_su1">
بسم الله الرحمن الرحيم
</su>
<su id="bolt-arz-DF-214-191873-4011088_p1_su2">
فخامة الرئيس:
</su>
<su id="bolt-arz-DF-214-191873-4011088_p1_su3">
تحية طيبة وبعد......
</su>
<su id="bolt-arz-DF-214-191873-4011088_p1_su4">
أعلم تماما ان سيادتك تحمل على عاتقك مهام جسيمه من أجل مستقبل من أجل مستقبل أفضل لأحفادنا,
</su>
<su id="bolt-arz-DF-214-191873-4011088_p1_su5">
وأعلم ان ليس لدى سيادتكم الوقت لقراءة رساله من انسانة مثلي...... مجرد مواطنة عادية
</su>
<su id="bolt-arz-DF-214-191873-4011088_p1_su6">
وابنة مواطن عادي وساكنة في حي عادي..... وبأركب مواصلات عادي
</su>
<su id="bolt-arz-DF-214-191873-4011088_p1_su7">
وبأقف في طابور العيش عادي وبتضرب على قفايا عادي ومبعترضش.
</su>
<su id="bolt-arz-DF-214-191873-4011088_p1_su8">
المهم هدخل فى الموضوع على طول عشان وقت سيادتكم الثمين.
</su>
<su id="bolt-arz-DF-214-191873-4011088_p1_su9">
انا ياريس من غير لف ولا دوران بصراحه كده بحبك.. بجد بحبك.. متستغربش.. وهكرهك ليه يعنى ؟؟
</su>
<su id="bolt-arz-DF-214-191873-4011088_p1_su10">
هو انت عمرك قصرت معانا فى حاجه.. ويعدين سيادتك عشرة عمر ،
</su>
<su id="bolt-arz-DF-214-191873-4011088_p1_su11">
انا كل يوم بصطبح بصورة سيادتك على الصفحه الاولى فى الجرايد كلها.. لدرجة انى بقيت مغرم بيك وصورتك دايما فى بالى انا بعتبرك زى جدى ،
</su>
<su id="bolt-arz-DF-214-191873-4011088_p1_su12">
اكيد حضرتك بتقول عليا رغاية دلوقتى انا اسفة خلاص هخش فى الموضوع...
</su>
<su id="bolt-arz-DF-214-191873-4011088_p1_su13">
انا مش باعتة الرساله دى عشان اشتكى و اصرخ زى الشعب المطحون.. لا خالص مالص انا مش بتاع الكلام ده انا طول عمرى اعصابى جامده ،
</su>
<su id="bolt-arz-DF-214-191873-4011088_p1_su14">
انا باعتة الرساله دى عشان بحبك.. ايوه عشان بحبك هو سيادتك مش مصدقنى ليه..يعنى مش متخيل ان فى حد فى الشعب بيحبك غيرالحكومه، اعتبرنى مجنونه انا بحبك بجد
</su>
<su id="bolt-arz-DF-214-191873-4011088_p1_su15">
وعشان كده ببعتلك استفسر منك عن شوية مواضيع كده محدش هيفيدنى فيهاغيرك وعشان خاطر ربنا ابعتلى الاجابه بسرعه قبل ما اتجنن
</su>
<su id="bolt-arz-DF-214-191873-4011088_p1_su16">
عشان الزحمه مانت عارف فخامتك بنتعطل قد ايه واحنا فى انتظار مرور موكبك.
</su>
<su id="bolt-arz-DF-214-191873-4011088_p1_su17">
علشان كده احنا اختارنااك وممكن كمان اعملك جروب ع الفيس بوك
</su>
<su id="bolt-arz-DF-214-191873-4011088_p1_su18">
(فخامة الزعيم لافرز).
</su>
<su id="bolt-arz-DF-214-191873-4011088_p1_su19">
ندخل في الجد بقى ونبدا الاسئله عشان وقتك.......
</su>
<su id="bolt-arz-DF-214-191873-4011088_p1_su20">
1- سيادتك تعرف كام واحد في شعبك بينام من غير عشا ؟
</su>
<su id="bolt-arz-DF-214-191873-4011088_p1_su21">
2- طيب تعرف كام واحد اتخرج ومش لاقي شغل " عاطل " ؟
</su>
<su id="bolt-arz-DF-214-191873-4011088_p1_su22">
3- تعرف الفساد الاداري وصل لحد فين ؟
</su>
<su id="bolt-arz-DF-214-191873-4011088_p1_su23">
4- تعرف في كام مليون مصري عايشين تحت خط الفقر ؟
</su>
<su id="bolt-arz-DF-214-191873-4011088_p1_su24">
5- تعرف ان التعليم فاشل وبيتدهور كل سنه اكتر من اللي قبلها؟
</su>
<su id="bolt-arz-DF-214-191873-4011088_p1_su25">
6- تعرف كام مليار جنيه بيتصرفوا على الحفلات والمؤتمرات والمهرجانات وماتشات الكوره والناس مش لاقيه تاكل ؟
</su>
<su id="bolt-arz-DF-214-191873-4011088_p1_su26">
7- تعرف كام مريض بيموت بسبب الاهمال في المستشفيات الحكوميه ؟
</su>
<su id="bolt-arz-DF-214-191873-4011088_p1_su27">
8- تعرف أزمة الاسكان وصلت لفين ؟ وكام أسره مش لاقيه مكان تعيش فيه ؟
</su>
<su id="bolt-arz-DF-214-191873-4011088_p1_su28">
9- تعرف ان اللى عنده 3 او 4 ولاد وبياخد 200 جنيه في الشهر بيصرف عليهم ازاي ؟
</su>
<su id="bolt-arz-DF-214-191873-4011088_p1_su29">
10- تعرف كام واحد اقترضوا من البنوك من غير ضمانات مليارات الجنيهات وهربوا بره مصر؟؟
</su>
<su id="bolt-arz-DF-214-191873-4011088_p1_su30">
طب تعرف ترجعهم تانى ؟؟
</su>
<su id="bolt-arz-DF-214-191873-4011088_p1_su31">
11- تعرف الجهل في مصر وصل لحد فين ؟
</su>
<su id="bolt-arz-DF-214-191873-4011088_p1_su32">
12- طيب تعرف كام واحد في مصر بيحبك وكام واحد بيكرهك ؟
</su>
<su id="bolt-arz-DF-214-191873-4011088_p1_su33">
13- طيب تعرف انا ليه باعتلك الرساله دي ؟
</su>
<su id="bolt-arz-DF-214-191873-4011088_p1_su34">
أقولك انا يا ريس
</su>
<su id="bolt-arz-DF-214-191873-4011088_p1_su35">
خلي بالك مننا شويه عشان نحبك بجد
</su>
</post>
<post id="bolt-arz-DF-214-191873-4011088_p2">
<su id="bolt-arz-DF-214-191873-4011088_p2_su1">
كلنا بنحب الريس..
</su>
<su id="bolt-arz-DF-214-191873-4011088_p2_su2">
الاحصائيات اثبتت
</su>
<su id="bolt-arz-DF-214-191873-4011088_p2_su3">
امتى مصر تحبنى
</su>
<su id="bolt-arz-DF-214-191873-4011088_p2_su4">
لانى اى حد
</su>
<su id="bolt-arz-DF-214-191873-4011088_p2_su5">
مش ابن حد
</su>
<su id="bolt-arz-DF-214-191873-4011088_p2_su6">
فى حد ابن حد
</su>
<su id="bolt-arz-DF-214-191873-4011088_p2_su7">
عمره ما حبها
</su>
<su id="bolt-arz-DF-214-191873-4011088_p2_su8">
وبتحبه اوى
</su>
<su id="bolt-arz-DF-214-191873-4011088_p2_su9">
الاحصائيات اثبتت ان اكتر حد بيحب مصر الفقير
</su>
<su id="bolt-arz-DF-214-191873-4011088_p2_su10">
لا يا شيخ؟
</su>
<su id="bolt-arz-DF-214-191873-4011088_p2_su11">
اللى مش لاقى الهدمة الرغيف الوظيفة الجواز الهوا الدوا الكفن؟
</su>
<su id="bolt-arz-DF-214-191873-4011088_p2_su12">
وبلاده ترانزيت كبير
</su>
<su id="bolt-arz-DF-214-191873-4011088_p2_su13">
ماحد عايز يقبله
</su>
<su id="bolt-arz-DF-214-191873-4011088_p2_su14">
وكتير قالوله
</su>
<su id="bolt-arz-DF-214-191873-4011088_p2_su15">
بيكرهونا ف الخليج والاردن ولبنان
</su>
<su id="bolt-arz-DF-214-191873-4011088_p2_su16">
ومش هتصدق السودان
</su>
<su id="bolt-arz-DF-214-191873-4011088_p2_su17">
احصائيات معمولة
</su>
<su id="bolt-arz-DF-214-191873-4011088_p2_su18">
بالتليفون للسواقين ورا الجادون
</su>
<su id="bolt-arz-DF-214-191873-4011088_p2_su19">
محسوبة بالملللى
</su>
<su id="bolt-arz-DF-214-191873-4011088_p2_su20">
ومفرقتش بين طبقة والتانية ولا البقسماط والموز
</su>
<su id="bolt-arz-DF-214-191873-4011088_p2_su21">
جابوها من عشش الترجمان
</su>
<su id="bolt-arz-DF-214-191873-4011088_p2_su22">
ومن اتخن
</su>
<su id="bolt-arz-DF-214-191873-4011088_p2_su23">
واجعص قصر
</su>
<su id="bolt-arz-DF-214-191873-4011088_p2_su24">
موضوع جميل يا...
</su>
<su id="bolt-arz-DF-214-191873-4011088_p2_su25">
Fokak
</su>
<su id="bolt-arz-DF-214-191873-4011088_p2_su26">
تسلم ايدك
</su>
</post>
<post id="bolt-arz-DF-214-191873-4011088_p7">
<su id="bolt-arz-DF-214-191873-4011088_p7_su1">
الفساد انتشر في البلد ومش هيقف غير بالعمل الصالح
</su>
<su id="bolt-arz-DF-214-191873-4011088_p7_su2">
امتى نعمل اعمال صالحة
</su>
<su id="bolt-arz-DF-214-191873-4011088_p7_su3">
امتى نهدم الكباريهات
</su>
<su id="bolt-arz-DF-214-191873-4011088_p7_su4">
امتي نمنع الخمور
</su>
<su id="bolt-arz-DF-214-191873-4011088_p7_su5">
امتى نقفل الشقق الـــ......
</su>
<su id="bolt-arz-DF-214-191873-4011088_p7_su6">
امتى نتحرك
</su>
<su id="bolt-arz-DF-214-191873-4011088_p7_su7">
امتى نعمل حاجة صح لو مرة في حياتنا
</su>
<su id="bolt-arz-DF-214-191873-4011088_p7_su8">
على فكرة احنا اللي خلينا نفسنا بالمنظر دا
</su>
<su id="bolt-arz-DF-214-191873-4011088_p7_su9">
احنا اللي ساكتين مش بنتكلم
</su>
<su id="bolt-arz-DF-214-191873-4011088_p7_su10">
نسبة مساهمة السياحة في الدخل القومي يكون 16,3%
</su>
<su id="bolt-arz-DF-214-191873-4011088_p7_su11">
فين نصيبنا
</su>
<su id="bolt-arz-DF-214-191873-4011088_p7_su12">
اما يتكلموا عن الدول العربية في الجغرافيا ومميزاتها
</su>
<su id="bolt-arz-DF-214-191873-4011088_p7_su13">
ليه منتوحدش
</su>
<su id="bolt-arz-DF-214-191873-4011088_p7_su14">
موضوع رائع
</su>
<su id="bolt-arz-DF-214-191873-4011088_p7_su15">
تحياتي لكِ
</su>
</post>
</multipost>
