<?xml version="1.0" encoding="UTF-8"?>
<multipost id="bolt-arz-DF-175-182185-10963606" language="Arabic">
<post id="bolt-arz-DF-175-182185-10963606_p1">
<su id="bolt-arz-DF-175-182185-10963606_p1_su1">
ازيكم يافتوكاتي عاملين ايييه يارب دايما تكونو بخيير
</su>
<su id="bolt-arz-DF-175-182185-10963606_p1_su2">
من الاخر بقي كده وبدون مقدمات اسمحولي ادخل في الموضوع الي فارسني ده علي طول وبدون مقدمات بعد اذنكم يعني
</su>
<su id="bolt-arz-DF-175-182185-10963606_p1_su3">
وانا مش بعرف اكتب اووي فاسمحولي ويارب فكرتي توصلكم وتفهمو قصدي ايه وتستفيدو من موضوعي
</su>
<su id="bolt-arz-DF-175-182185-10963606_p1_su4">
سمعاكي يالي بتقولي انجزي ايه الموضوع
</su>
<su id="bolt-arz-DF-175-182185-10963606_p1_su5">
معلش انا مش رغايه اوي انا عارفه
</su>
<su id="bolt-arz-DF-175-182185-10963606_p1_su6">
بصو بقي
</su>
<su id="bolt-arz-DF-175-182185-10963606_p1_su7">
منك ليها ليها ليها ليا انا كمان
</su>
<su id="bolt-arz-DF-175-182185-10963606_p1_su8">
سواء كنتي مؤيده او معارضه لحزب النور او الحريه او العداله اوو غيرهم اي كانو
</su>
<su id="bolt-arz-DF-175-182185-10963606_p1_su9">
لو انتي ياجميل مؤيده
</su>
<su id="bolt-arz-DF-175-182185-10963606_p1_su10">
اكيييد هتحبي الخيير للي انتي مايداه وتحبي تجذبي الناس له
</su>
<su id="bolt-arz-DF-175-182185-10963606_p1_su11">
وده طبعا عمررررره ماهيكون كده بالعافيه والخناق
</su>
<su id="bolt-arz-DF-175-182185-10963606_p1_su12">
اانا قلتلك راي مخالف ليكي او معارض يبقي قوليلي براحه يافلانه انتي غلط بس بذوق
</su>
<su id="bolt-arz-DF-175-182185-10963606_p1_su13">
لازم يابنويت قلبي نتعامل بهدوء وبراحه زي ماسلامنا علمنا
</su>
<su id="bolt-arz-DF-175-182185-10963606_p1_su14">
والكلام ده ليا وليكم
</su>
<su id="bolt-arz-DF-175-182185-10963606_p1_su15">
انا معاكم ان في كتيير اووي بيكلمو بطريقه مستفزه وساعات كتير اوي برضه بيتعاملو بطرق مش كويسه وبيقولو كلام كذب
</su>
<su id="bolt-arz-DF-175-182185-10963606_p1_su16">
وطبيعيني هنتحمق ونزعق ونمسك ف خناق بعض ونقطع هدومنا
</su>
<su id="bolt-arz-DF-175-182185-10963606_p1_su17">
والناس تتفرج علينا وتشعللها وتقول الحق الحق ده الناس بيتخانقو مع بعض ايه دول ميعرفوش يعني ايه ديموقراطيه ولا ايييييييه الخ الخ الخ من الي بنشوفه كتييييييير اووي في فتكات اليومين دول وبره فتكات وفي حياتنا اليوميه....
</su>
<su id="bolt-arz-DF-175-182185-10963606_p1_su18">
وانا بصراحه عذراكم وعاذره الناس كلها مع ان ساعات برضه الدم بيضرب ف نفوخي
</su>
<su id="bolt-arz-DF-175-182185-10963606_p1_su19">
عارفين بقالنا تلالالالاتين سنه واكتر كمان من تلاتين عايشين في كبت وكتم وممنوعين من الكلام واي حاجه او ممارسه ابسط حقوقنا وهو اننا نقول راينا ونتناقش
</su>
<su id="bolt-arz-DF-175-182185-10963606_p1_su20">
كنا فعلا محرومين من الكلام والتعبير عن الراي وكل حاجه
</su>
<su id="bolt-arz-DF-175-182185-10963606_p1_su21">
فمن الطبيعي جدا ان او ما اللجام يتشال من ع بوقنا كله هيكلم مع كله وفي كله
</su>
<su id="bolt-arz-DF-175-182185-10963606_p1_su22">
يعني فاهم مش فاهم بتكلم عشان الحق دوري
</su>
<su id="bolt-arz-DF-175-182185-10963606_p1_su23">
صح غلط برضه هتكلم هي غلاسه
</su>
<su id="bolt-arz-DF-175-182185-10963606_p1_su24">
سيبني ياعم انا متكلمتش بقالي سنيييين
</su>
<su id="bolt-arz-DF-175-182185-10963606_p1_su25">
وعشان كده بيحصل التاتشات الي بنشوفها وبنمارسها ونعيشها حاليا
</su>
<su id="bolt-arz-DF-175-182185-10963606_p1_su26">
يبقي انا من رايي يافتوكاتي الحل اننا نحاول نقابل معارضينا في الراي والفكر بهدوء وبصدر رحب عشان نعرف نكسب ونوصل لحل صح
</su>
<su id="bolt-arz-DF-175-182185-10963606_p1_su27">
رأيي صواب يحتمل الخطأ ورأي غيري خطأ يحتمل الصواب
</su>
<su id="bolt-arz-DF-175-182185-10963606_p1_su28">
ده بالنسبه للمؤيدين
</su>
<su id="bolt-arz-DF-175-182185-10963606_p1_su29">
اما المعارضين بقي انتي بتعارضي وتهاجمي يبقي قبل مانقول حاجه يكون معانا دليلنا علي الكلام ده
</su>
<su id="bolt-arz-DF-175-182185-10963606_p1_su30">
ومنتهمش الناس بالباطل كده لمجرد السماع او مجرد التشويه وخلاص وان منافسنا يخسر
</su>
<su id="bolt-arz-DF-175-182185-10963606_p1_su31">
لو نيتك خير بصحيح يبقي معاكي دليلك
</su>
<su id="bolt-arz-DF-175-182185-10963606_p1_su32">
البينه علي من ادعي مش هي اسمها كده برضه؟
</su>
<su id="bolt-arz-DF-175-182185-10963606_p1_su33">
البينه علي من ادعي؟
</su>
<su id="bolt-arz-DF-175-182185-10963606_p1_su34">
يبقي قبل ماتتهمي شخص او مجموعه نتقي الله الاول ونتاكد من كلامنا
</su>
<su id="bolt-arz-DF-175-182185-10963606_p1_su35">
وكمان احنا مش انبيا ولا ملايكه مبتغلطش وراينا ولا راي عم عبده البواب ولا ام ليزا رايس
</su>
<su id="bolt-arz-DF-175-182185-10963606_p1_su36">
دول حتي بيغلطو ورايهم مش صواب ع طول
</su>
<su id="bolt-arz-DF-175-182185-10963606_p1_su37">
يعني مش شرط تكوني صح وممكن يكون مضحوك عليكي سواء انتي او المؤيده
</su>
<su id="bolt-arz-DF-175-182185-10963606_p1_su38">
يعني مثلا انا شوفت في موضوع اخت لينا من شوية كانت بتقول مبروك لحزب النور ع الرغم اني مش بايده بس يلا ايدنا ف ايد بعض عشان نبني مصر
</su>
<su id="bolt-arz-DF-175-182185-10963606_p1_su39">
انا فرحت بيها وقلتلها جميل ياقمر وكويس اووي وده المطلوب اثباته اننا نحط ايدنا ف ايد بعض عشان نطلعع سوا
</su>
<su id="bolt-arz-DF-175-182185-10963606_p1_su40">
ونشوف الي الشعب اختاره ده هيعمل ايه
</su>
<su id="bolt-arz-DF-175-182185-10963606_p1_su41">
نديله فرصه
</su>
<su id="bolt-arz-DF-175-182185-10963606_p1_su42">
لاقيت كتير طبعا اتعصبو انها مش مؤيده او ان سبب رفضها هو السياحه بس
</su>
<su id="bolt-arz-DF-175-182185-10963606_p1_su43">
فطبعا كل واحد حر في وجهه نظره انا مش رقيبه ع حد ولا انتي كمان يبقي ليه بقي نهاجمها
</su>
<su id="bolt-arz-DF-175-182185-10963606_p1_su44">
لو اكلمنا براحه هيكون جميل اوووي
</su>
<su id="bolt-arz-DF-175-182185-10963606_p1_su45">
جت هي زعلت من ردود بعض الناس وغلطت نفس الغلطه بانها عممت وزعلت من الكل علي الرغم من في ناس رد عليها كويس كتير
</su>
<su id="bolt-arz-DF-175-182185-10963606_p1_su46">
ماعلينا كل واحد وحر في رايه طبعااا
</su>
<su id="bolt-arz-DF-175-182185-10963606_p1_su47">
جيت لاقيت واحده تانيه برضه بتقول دول قتلو السياح عشان امن الدول ومش عارف ايه
</su>
<su id="bolt-arz-DF-175-182185-10963606_p1_su48">
ونزلت قايمه كببييره للاحزاب الدينيه انهم قتلو السياح قبل كده ومش عاوزين سياحه وووووو
</su>
<su id="bolt-arz-DF-175-182185-10963606_p1_su49">
طيب انتي عرفتي منين ولا شوفتيهم فين كنتي موجوده ساعتها طيب؟؟؟؟؟؟
</su>
<su id="bolt-arz-DF-175-182185-10963606_p1_su50">
يبقي بتقولي كده لييييييه مدام معكيش دلييييييل
</su>
<su id="bolt-arz-DF-175-182185-10963606_p1_su51">
اتقي الله حراك عليكي
</su>
<su id="bolt-arz-DF-175-182185-10963606_p1_su52">
المهم انا رغيت كتير اووي
</su>
<su id="bolt-arz-DF-175-182185-10963606_p1_su53">
ياروين يارغاييييييييييييييييييييييه
</su>
<su id="bolt-arz-DF-175-182185-10963606_p1_su54">
هقول بس الكلميت ن دول وهعتقكم لوجه الله
</su>
<su id="bolt-arz-DF-175-182185-10963606_p1_su55">
من الاخر ياجميلات واحلي فتوكات في احلي المنتديات فتكات ست البنات
</su>
<su id="bolt-arz-DF-175-182185-10963606_p1_su56">
الله الله بعرف اقول شعر ياسلام ع مواهبي الي بتطلع كل يوم دي وانتو الي بتلبسوها ياعيني
</su>
<su id="bolt-arz-DF-175-182185-10963606_p1_su57">
خلاصه الموضوع يابنوتات ياجميلات ان انتي لازم تتقبلي الراي الاخر ولو حتي هتعصري ع نفسك ليمونه
</su>
<su id="bolt-arz-DF-175-182185-10963606_p1_su58">
واي حزب لازم هيبقي له معارضين
</su>
<su id="bolt-arz-DF-175-182185-10963606_p1_su59">
اذا كان دين الاسلام اعظيم دين في الدنيا كللللللللللللها والدين عند الله الاسلام له معارضين
</su>
<su id="bolt-arz-DF-175-182185-10963606_p1_su60">
يبقي نحسن صورتنا باننا نتقابل بصدر رحب ونتعلم من رسولنا الكريم ومن كتابنا الشريف اننا نتقبل الراي الاخر ومش نيجي نكحلها نعميها
</su>
<su id="bolt-arz-DF-175-182185-10963606_p1_su61">
يبقي نهدي كده ياجماعه ونستعيذ بالله من الشيطان الرجيم تلات مرات قبل مانرد ع اي موضوع معصبنا عشان نرد صح ونقول كلام صح وحكيم
</su>
<su id="bolt-arz-DF-175-182185-10963606_p1_su62">
معايا ولا ايه رايكم؟؟
</su>
<su id="bolt-arz-DF-175-182185-10963606_p1_su63">
وبالنسبه بقي للاحزاب الاسلاميه فانا بأؤيدها لان فعلا شايفه ومقتنعه تماما مليون الميه ان الاسلام هو الحل
</su>
<su id="bolt-arz-DF-175-182185-10963606_p1_su64">
وبالنسبه لحبايبنا الي بيقولو ان الدين بعيد عن الدوله ان الاسلام حاجه والسياسه حاجه فمبدائيا كده بقول ان الدين والدوله لايجوز ان ينفصلا وخاصه في الاسلام
</su>
<su id="bolt-arz-DF-175-182185-10963606_p1_su65">
وكمان بالنسبه للسياحه او اكل العيش فان شاء الله متخافوش وهنشوف
</su>
<su id="bolt-arz-DF-175-182185-10963606_p1_su66">
واكيد يعني محدش غبي يقوم يقطع عيش ورزق الاف البيوت
</su>
<su id="bolt-arz-DF-175-182185-10963606_p1_su67">
صح ولا اييييه
</su>
<su id="bolt-arz-DF-175-182185-10963606_p1_su68">
الموضوعين دول بقي هبقي اعملهم في موضوع تاني لوحدهم بس بعد ماخلص امتحاناتي علي ماكون جمعت ماده مفيده للمواضيع دي
</su>
<su id="bolt-arz-DF-175-182185-10963606_p1_su69">
وفي الاخر احب افكركم اني قلتلكم ف الاول اني مبعرفش اعمل مواضيع
</su>
<su id="bolt-arz-DF-175-182185-10963606_p1_su70">
فاعذروني ويارب يارب يارب يارب تكونو فهمتو قصدي واستفدتو حاجه من اللك بتاعي ده كلله
</su>
<su id="bolt-arz-DF-175-182185-10963606_p1_su71">
انا عارفه اني رغايه بس اعذروني اصل انا كمان بقالي 30سنه مكتومه زيكم
</su>
<su id="bolt-arz-DF-175-182185-10963606_p1_su72">
عارفين والله العظيم تعبت اووي في الموضوع ده وسيبت مذاكرتي وجيت عملته
</su>
<su id="bolt-arz-DF-175-182185-10963606_p1_su73">
فياريت بقي محدش يخرج من غير مايقول رايه او يقيم ممتاز حتي علي الاقل
</su>
<su id="bolt-arz-DF-175-182185-10963606_p1_su74">
ولو معجبكيش الموضوع فمش مشكله قيمي ممتاز برضه
</su>
<su id="bolt-arz-DF-175-182185-10963606_p1_su75">
ايوووة بالظبط عشان انا معنديش اي حد يخالفني ولا بؤمن بالراي الاخر هه
</su>
<su id="bolt-arz-DF-175-182185-10963606_p1_su76">
وانا بس الي صح حد عنده مانع
</su>
<su id="bolt-arz-DF-175-182185-10963606_p1_su77">
وعارفين انا شيفاكم الي هتخرج من غير ماتقيم هعمل فيها زي ده 100 مرررره
</su>
<su id="bolt-arz-DF-175-182185-10963606_p1_su78">
انتو حرين وقد اذعر من انذر هه
</su>
<su id="bolt-arz-DF-175-182185-10963606_p1_su79">
ويااااااااااااارب ياااااااااااااارب يتثبت يكش حد تاني يستفيد لو الموضوع مفيد
</su>
</post>
<post id="bolt-arz-DF-175-182185-10963606_p11">
<su id="bolt-arz-DF-175-182185-10963606_p11_su1">
كلامك مضبوط 100%
</su>
<su id="bolt-arz-DF-175-182185-10963606_p11_su2">
والدين من ذو الخليقه
</su>
<su id="bolt-arz-DF-175-182185-10963606_p11_su3">
بس الاحزاب الاسلاميه لو اعترضتى على ادائها تبقى بتعضرتى على الاسلام (وهنا نبقى دخلنا فى قضيه مع ربنا ) فى الوقت ال انتى بتعترضى فى على اداء اشخاص عادييين ومش قربتى من الاسلام لانه اكبر منى ومنك ومن الاحزاب
</su>
<su id="bolt-arz-DF-175-182185-10963606_p11_su4">
وساعتها هيبقى فى ديكتاتوريه جديده
</su>
<su id="bolt-arz-DF-175-182185-10963606_p11_su5">
علشان كده الاسلام هوه الحل
</su>
<su id="bolt-arz-DF-175-182185-10963606_p11_su6">
اسلام السلفيين ولا اسلام الاخوان
</su>
<su id="bolt-arz-DF-175-182185-10963606_p11_su7">
وانا لو بلعب سياسه صح هخلى اخوان وسلفيين وكمان كام حزب علشان اخد اغلبيه البرلمان
</su>
<su id="bolt-arz-DF-175-182185-10963606_p11_su8">
وبغض النظر الاحسن ال احنا فيه
</su>
<su id="bolt-arz-DF-175-182185-10963606_p11_su9">
لان مش كل انتخب الاخوان اخوانجى بس الناس شايفه انهم احسن الموجودين واوسطهم
</su>
<su id="bolt-arz-DF-175-182185-10963606_p11_su10">
ودا ناتج عن سفه واسراف النظام السابق
</su>
<su id="bolt-arz-DF-175-182185-10963606_p11_su11">
بس دلوقتى هنشوف شغلهم وياريت يبقى خير علشان البلد
</su>
<su id="bolt-arz-DF-175-182185-10963606_p11_su12">
وياريت يشوفوا الكوادر مش يشوفوا نفسهم
</su>
</post>
<post id="bolt-arz-DF-175-182185-10963606_p22">
<su id="bolt-arz-DF-175-182185-10963606_p22_su1">
بصى ياحبيبت قلبى بهنيكى على موضوعك وعلى آرائك العقلانيه وطبعا قيمت الموضوع ممتاز لانه فعلا يستحق دا اولا
</su>
<su id="bolt-arz-DF-175-182185-10963606_p22_su2">
ثانيا هيه دى مشكلتنا فى مصر او مشكلة معظمنا عدم احترام الرأى الاخر ومحاولة فرض راييى على الاخرين ومش مهم رايهم
</su>
<su id="bolt-arz-DF-175-182185-10963606_p22_su3">
ثالثا بقى وعشان كمان لسه قايله الكلام دا لواحده قريب جدا ان اللى عاوز يعرف حد لازم يعرفه عن قرب مش بالسماع لان ممكن اسمع حاجات كتير عنه ومتكونشى صح
</su>
<su id="bolt-arz-DF-175-182185-10963606_p22_su4">
وبالنسبه هنا للاحزاب سواء النور او الحريه والعداله اللى عاوز يعرف حد فيهم مش يعرفه بالسماع لان هتلاقى اللى يقولك دول زى الزفت وهتصدقيه مثلا وتلاقى ناس تانيه تقولك دول ممتازين هتلاقى نفسك اتشتتى
</su>
<su id="bolt-arz-DF-175-182185-10963606_p22_su5">
فمش كل حد يقول كلمه نجرى وراها ونسلم بيها بدون معرفة الحقيقه من اصولها
</su>
<su id="bolt-arz-DF-175-182185-10963606_p22_su6">
رابعا ودى نقطه مهمه جدا جدا فى مجتمعنا دا فيه الكويس والوحش
</su>
<su id="bolt-arz-DF-175-182185-10963606_p22_su7">
بمعنى ان الاحزاب دى مثلا زى النور فيها الكويس والوحش فلو لاقين حد وحش منقولشى بقى دول كلهم وحشين  لا اكيد بردو فيهم ناس كويسيين
</su>
<su id="bolt-arz-DF-175-182185-10963606_p22_su8">
والاخوان نفس الطريقه فيهم كدا وكدا مثلا فلو شوفنا مثل سيئ منقولشى دول كلهم وحشين مبدأ السيئه بتعم دا مبدأ غلط جدا
</su>
<su id="bolt-arz-DF-175-182185-10963606_p22_su9">
والنقطه الاهم مفيش حاجه اسمها نفصل الدين عن السياسه لان الدين نظم كل امور الحياه سواء فى السياسه او غيره
</su>
<su id="bolt-arz-DF-175-182185-10963606_p22_su10">
وصدقونى ياجماعه مش مهم مسمى الشخص اللى يفوز المهم انه هيصلح حال البلد ويطلع بيها للامام سواء نور او اخوان
</su>
<su id="bolt-arz-DF-175-182185-10963606_p22_su11">
ويارب مااكون طولت عليكو
</su>
</post>
<post id="bolt-arz-DF-175-182185-10963606_p38">
<su id="bolt-arz-DF-175-182185-10963606_p38_su1">
اسلوب زى العسل
</su>
<su id="bolt-arz-DF-175-182185-10963606_p38_su2">
كل الكلام اللى قولتيه ♦ صح ♦
</su>
<su id="bolt-arz-DF-175-182185-10963606_p38_su3">
مش معنى انى مختلفة معاكى ف الرأى يبقى هيا بنا نبدأ الحرررررررررب
</su>
<su id="bolt-arz-DF-175-182185-10963606_p38_su4">
هههههههههههههههههههههههههههههه
</su>
<su id="bolt-arz-DF-175-182185-10963606_p38_su5">
ليه يعنى احنا قاعدين فين دى مجررررد اراء
</su>
<su id="bolt-arz-DF-175-182185-10963606_p38_su6">
وزى ما قولتى انا مثلا مقتنعة بفكر معين او بأيد حزب معين
</su>
<su id="bolt-arz-DF-175-182185-10963606_p38_su7">
لما اجى اتعامل مع اللى مختلف معايا باسلوب وحششش هو كدا عمرررره ما هيقتنع بكلامى
</su>
<su id="bolt-arz-DF-175-182185-10963606_p38_su8">
والعكس ده هيكره التفكير اللى انا مقتنعة بيه وهيكره الحزب اللى انا مؤيداه
</su>
<su id="bolt-arz-DF-175-182185-10963606_p38_su9">
فلازم ناخد بالنا ونخلى اسلوبنا فيه اخلاق وسماحة الاسلام
</su>
<su id="bolt-arz-DF-175-182185-10963606_p38_su10">
وكمان قبل ما اتكلم باسلوب وحش لازم اكون عارفة انى كدا بدى مثال وحش عن الفكر او الحزب اللى انا بأيده
</su>
<su id="bolt-arz-DF-175-182185-10963606_p38_su11">
يعنى مثلا انا بايد الاحزاب الاسلامية
</su>
<su id="bolt-arz-DF-175-182185-10963606_p38_su12">
لو لاقيت واحدة عمالة تغلط ف الاحزاب الاسلامية هيحصل حاجة من الاتنين
</su>
<su id="bolt-arz-DF-175-182185-10963606_p38_su13">
ارد باسلوبها الوحششش او ارد باسلوب محترم
</su>
<su id="bolt-arz-DF-175-182185-10963606_p38_su14">
لو رديت بالاسلوب الوحش يبقى النقاش اتحول لحرب شعواء هههههههههههههههههه
</su>
<su id="bolt-arz-DF-175-182185-10963606_p38_su15">
وهنقرب نشد ف شعور بعض وهنكره بعض ومش هنستفاد اىىى حاجة
</su>
<su id="bolt-arz-DF-175-182185-10963606_p38_su16">
غير انى كرهت اللى قدامى ف الحزب اللى انا بدافع عنه
</su>
<su id="bolt-arz-DF-175-182185-10963606_p38_su17">
ولان اسلوبى وحش هتروح تقول الاحزاب الاسلامية كلللهم اسلوبهم وحش ومش بيحترموا اراء غيرهم
</su>
<su id="bolt-arz-DF-175-182185-10963606_p38_su18">
لكن لو رديت باسلوب محترم اللى غلطت ف الاول هتتكسف وهتلاقيها بتشكرك ع اسلوبك المحترم
</su>
<su id="bolt-arz-DF-175-182185-10963606_p38_su19">
وهيبدأ مجال للحوار بينكم والمناقشة تبقى مفيدة
</su>
<su id="bolt-arz-DF-175-182185-10963606_p38_su20">
وممكن تقتنع بالحزب بتاعك لانك احسن مثال ليه
</su>
<su id="bolt-arz-DF-175-182185-10963606_p38_su21">
خلاصة الكلام يا قمرات
</su>
<su id="bolt-arz-DF-175-182185-10963606_p38_su22">
باسلوبك الحلو هتقدرى تقنعى اللى قدامك ويبقى اسلوب ترغيب
</su>
<su id="bolt-arz-DF-175-182185-10963606_p38_su23">
لكن لو اتبعتى الاساليب الوحشة يبقى كدا اتحولت لاساليب كره و تنفير
</su>
<su id="bolt-arz-DF-175-182185-10963606_p38_su24">
وشكرا يا جميل ع الموضوع الرائع
</su>
<su id="bolt-arz-DF-175-182185-10963606_p38_su25">
والتقييم م م ت ا ز
</su>
</post>
</multipost>
