<?xml version="1.0" encoding="UTF-8"?>
<multipost id="bolt-arz-DF-175-182188-1046553" language="Arabic">
<post id="bolt-arz-DF-175-182188-1046553_p1">
<su id="bolt-arz-DF-175-182188-1046553_p1_su1">
ازيكو يا بنات اى اخباركو
</su>
<su id="bolt-arz-DF-175-182188-1046553_p1_su2">
مش هاطول عليكو ف المقدمات حبيت اقولكو كلمتين
</su>
<su id="bolt-arz-DF-175-182188-1046553_p1_su3">
يابنات ربنا هايحاسبنا اذا ظلمنا حد او افترينا ع حد واحنا عندنا اولاد وعائلات
</su>
<su id="bolt-arz-DF-175-182188-1046553_p1_su4">
وفية اطفال بيموتو وشباب زى الورد اخرهم مهندس بترول امس بالاسكندرية ودكتورة بالتحرير
</su>
<su id="bolt-arz-DF-175-182188-1046553_p1_su5">
انا مش هاقول واعمم على اى شئ
</su>
<su id="bolt-arz-DF-175-182188-1046553_p1_su6">
انا بطلب منكو ان ماحدش يحكم على اى حاجة دلوقتى بان اللى نزلو بلطجية او اللى فالبيت هما الاغلبية
</su>
<su id="bolt-arz-DF-175-182188-1046553_p1_su7">
انا بطلب انك حتى لو مختلف ف الراى مع اى حددددددددددد قولى رايك ف اى حوار بدون استهزاء على ثوار البلاد او اى شخص نزل لانك مش ف الموقف نفسه
</su>
<su id="bolt-arz-DF-175-182188-1046553_p1_su8">
انا صحابى ف الاسماعيلية ونزلو وبيحكولى حاجات غريبة
</su>
<su id="bolt-arz-DF-175-182188-1046553_p1_su9">
وف التحرير شاب انا بحبة جدا وخايفة علية وانا بمثابة خالته
</su>
<su id="bolt-arz-DF-175-182188-1046553_p1_su10">
بس انا مش هادخل فتفاصيل ولا انى ااثر على راى حد لا ابدا كل واحد لية حرية التعبير طبعا
</su>
<su id="bolt-arz-DF-175-182188-1046553_p1_su11">
بس الاهم بدووووووووووووووون تخوين او استهزاء وحكاية نولع البلد والبلد هاتخرب ونفس كلام اللى كان بيتقال وقت المخلوع
</su>
<su id="bolt-arz-DF-175-182188-1046553_p1_su12">
المفروض ان الانسان مايقعش ف الخطأ مرتين
</su>
<su id="bolt-arz-DF-175-182188-1046553_p1_su13">
عشان كدة بطلب منكو محبة فيكو والله عشان ربنا ما يحاسبنا يوم الحساب
</su>
<su id="bolt-arz-DF-175-182188-1046553_p1_su14">
اننا نلتزم الصمت او نلتزم عدم التجريح بالاراء ف اى شخص ف مصر دلوقتى لو انتى ماعندكيش فكرة او متلخبطة من اللى بيحصل يبقى قولى خيرا او دعاء او اسكتى
</su>
<su id="bolt-arz-DF-175-182188-1046553_p1_su15">
الخلاصة مش بقولك ايدى اللى نزل ولا بقولك انزلى انا بطلب منك ماتدعى على حد او تقولى فكرة وتقتنعى بيها لمجرد سمع وكلام يقال ف اعلام فاسد وكلام ينقل عن حوادث وبلطجية
</su>
<su id="bolt-arz-DF-175-182188-1046553_p1_su16">
معروف مين بيحركهم.. والاخر تساووهم بناس شرفاء
</su>
<su id="bolt-arz-DF-175-182188-1046553_p1_su17">
وف النهاية البلد دى بتاعتنا كلنا واحنا اللى بأيدنا نقوم بيها وندعو الله ان يحفظ مصر وشعبها
</su>
<su id="bolt-arz-DF-175-182188-1046553_p1_su18">
الكلام دة اللى بالخط الاسود كتبة ضابط شرطة ف احد المواقع وبيؤيدة ضابط جيش قريبنا ف العيلة وحبيت انقله ليكو
</su>
<su id="bolt-arz-DF-175-182188-1046553_p1_su19">
حفظ الله مصر واهلها من كل سوء ونصرنا الله على كيد الاعداء
</su>
<su id="bolt-arz-DF-175-182188-1046553_p1_su20">
وتقبلو مرورى يا بنات
</su>
<su id="bolt-arz-DF-175-182188-1046553_p1_su21">
لو انت قاعد فى البيت ومش مقتنع باللى بيحصل ومحتار ممكن نساعدك بشوية نقط محتاج تفهمها :
</su>
<su id="bolt-arz-DF-175-182188-1046553_p1_su22">
1- لو انت مبررك للقتل هو ان الناس دى كانت بتحاول تقتحم وزارة الداخلية احب اقوللك حاجتين اول حاجة ان لو دة حقيقي الحل الاول اللى بيلجأ ليه كل ال"بنى آدمين" هو الضرب فى الرجلين او الايدين "دة اذا اساسا كان فى حد بيحاول يقتحم الداخلية..
</su>
<su id="bolt-arz-DF-175-182188-1046553_p1_su23">
ثانيا احنا شوفنا فيديوهات لظباط بيضربوا من على بعد و يستهدفوا عيون الشباب
</su>
<su id="bolt-arz-DF-175-182188-1046553_p1_su24">
2- حتى لو انت مختلف مع الناس اللى فى التحرير فبيربطك بيهم دم ووطن ودين واصل وحياة وتاريخ و"انســـــــانية" مينفعش تبص على قتلهم واصابتهم باستهزاء ولو لقيت نفسك بتبص باستهزاء فأنت محتاج تتعالج (حقيقي شوف دكتور) لان فى العالم كله وفى بلاد الملحدين بيشوفوا منظر الحيوان وهو بيضرب بيبكوا عليه.
</su>
<su id="bolt-arz-DF-175-182188-1046553_p1_su25">
3- لو انت شايف ان من الناحية الدينية عادى قتلهم ! احب اقللك ان دماء اخيك لها حرمة كحرمة المسجد الحرام.
</su>
<su id="bolt-arz-DF-175-182188-1046553_p1_su26">
4- لو انت شايف ان الناس دى لازم ترجع لانهم "خربوا البلد" والاقتصاد اتخرب احب اسألك يا فندم عن كمية القنابل المسيلة للدموع "الجديدة" والاسلحة دى كلها جت منين ؟؟
</su>
<su id="bolt-arz-DF-175-182188-1046553_p1_su27">
5- لو انت شايف ان خطاب المشير زى الفل احب اقللك اتفرج على خطابات مبارك ايام الثورة وهتعرف ان التاريخ هيعيد نفسه تانى وهيهربوا من العدالة ويتنكروا من افعالهم
</su>
<su id="bolt-arz-DF-175-182188-1046553_p1_su28">
6- لو انت استرخصت دم اخوك اللى فى التحرير او فى اى مكان فى مصر هييجي يوم و"هتترمي جنب الزبالة "حتى لو مكنتش مشارك فى المظاهرات او تستهدفك رصاصة فى عينك زى الصحفي اللى كان بيقوم بعمله وتم استهدافه
</su>
<su id="bolt-arz-DF-175-182188-1046553_p1_su29">
7- لو انت شايف ان فض الاعتصام مكنش ينفع غير كدة احب اقللك ان احنا مش حيوانات لو انت شايف انك حيوان ومبتجيش غير بكدة فاحنا مختلفين عنك
</su>
<su id="bolt-arz-DF-175-182188-1046553_p1_su30">
8- لمعلوماتك بردو الشباب انهردة كانوا بيحاولوا يشاوروا للظباط اللى بيضربوهم ويقولولهم اهدوا شوية
</su>
<su id="bolt-arz-DF-175-182188-1046553_p1_su31">
ولمعلوماتك فى ناس متطوعين كتير فى التحرير نزلوا عشان يحاولوا يساعدوا المصابين وينقذوهم من القنابل المستوردة الجديدة
</su>
<su id="bolt-arz-DF-175-182188-1046553_p1_su32">
9- احب اقللك بردو ان القنابل دى مكتوب عليها انها لو اتحدفت على بنى ادم قريب منه ممكن تؤدى لاصابات خطير ولسرطان على المدى البعيد
</su>
<su id="bolt-arz-DF-175-182188-1046553_p1_su33">
10- احب اقللك كمان ان فكرة انك تعتصم دى مش مــــــــــرح وحــــــــــاجة لطيفـــــــــــة.. لا الناس دى اكيد عندها بيوت وشغل وبردانين ومش عايزين يباتوا فى الشوارع وسط القتل والضرب والخطر دة كله فى الوقت اللى انت فيه قافل الباب عليك بميت ترباس
</su>
<su id="bolt-arz-DF-175-182188-1046553_p1_su34">
11- لو انت عايز الامـــــــــــان لنفسك دلوقتى.. الناس اللى فى التحرير عــــــايزة الامان لمصر كلها بس الفرق ان انت عايزه مؤقت وهما عايزينه دائــــــــــم
</su>
<su id="bolt-arz-DF-175-182188-1046553_p1_su35">
12 – ارجـــــــــــــــــــوك متحكمــــــــــــش من الاعلام
</su>
</post>
<post id="bolt-arz-DF-175-182188-1046553_p7">
<su id="bolt-arz-DF-175-182188-1046553_p7_su1">
حتى ده بيتقيم سىء
</su>
<su id="bolt-arz-DF-175-182188-1046553_p7_su2">
مش عارفه طريقه تفكريهم ازاى
</su>
</post>
<post id="bolt-arz-DF-175-182188-1046553_p9">
<su id="bolt-arz-DF-175-182188-1046553_p9_su1">
ربنا يبارك فيكى يارب عندك حق فى كل كلمه ربنا يحمى مصر يارب ويسترها على شبابها ياااااااااااااارب
</su>
</post>
<post id="bolt-arz-DF-175-182188-1046553_p10">
<su id="bolt-arz-DF-175-182188-1046553_p10_su1">
فعلا مش عايزين نكرر الخطأ مرتين
</su>
</post>
<post id="bolt-arz-DF-175-182188-1046553_p17">
<su id="bolt-arz-DF-175-182188-1046553_p17_su1">
بصى يا اختى الكريمة انا مختلفة تماما مع معتصمى التحرير انا اوافق على المطالب و ارفض الاسلوب تماما و لا يسعنى النقاش الان لان حسى اتنبح بقالى اسبوع و خاصة عن نفسى انا و الله مش بدعى على حد و اكيد طبعا مش فرحانة بموت حد او فقع عينه و العياذ بالله
</su>
<su id="bolt-arz-DF-175-182188-1046553_p17_su2">
بس خلاصة الموضوع هما ليهم وجه نظرهم و مطالبهم و عايزنا نحترمها و محدش يدعى عليهم يبقى يعملوا اعتصامهم فى منطقة مش حيوية يعنى ما يوقفوش حال الناس فى مجمع التحرير و العاملين فى البزارات و المحلات و البنوك و يشلوا منطقة وسط البلد و يمنعوا المرور فى اكتر منطقة حيوية فى القاهرة و المطلوب ان الناس المختلفة معاهم يقدروهم
</su>
<su id="bolt-arz-DF-175-182188-1046553_p17_su3">
اعتقد ان فى مصر الكثير و الكثير من الاراضى الفضاء و الغير مأهولة و صدقينى حيفضلوا برضه تحت العين و تفضل الجزيرة و القنوات الاخبارية تصورهم و توصل صوتهم
</su>
</post>
<post id="bolt-arz-DF-175-182188-1046553_p19">
<su id="bolt-arz-DF-175-182188-1046553_p19_su1">
يعنى انتى شايفة ان قفل شارع او ميدان او مكان معين يبقى تعطيل لمصالح ومش شايفة انهم بيضحو بكل شئ عندهم عشانك وعشان غيرك وكمان بيضحو بحياتهم وماعندهمش غالى او نفيس
</su>
<su id="bolt-arz-DF-175-182188-1046553_p19_su2">
فى سبيل الوطن انهى الاهم ف ظل الفسااااااااااااااد اللى احنا فية
</su>
<su id="bolt-arz-DF-175-182188-1046553_p19_su3">
وف ظل السرقة والنهب اللى احنا فيها
</su>
<su id="bolt-arz-DF-175-182188-1046553_p19_su4">
وف ظل القمع والقتل والاهانة وعدم وجود كرامة للمصرى برة وجوة
</su>
<su id="bolt-arz-DF-175-182188-1046553_p19_su5">
انهى ميدان اللى موقف حال البلد كلها ومحافظات اخرى شغالة عادى وشوارع جنب التحرير شغالة عادى برضة
</su>
<su id="bolt-arz-DF-175-182188-1046553_p19_su6">
يعنى لما ناس تكون قضيتها واضحة وطالبين العدالة للشعب المصرى كله بلا استثناء يبقى دة الرد انتو موقفين المرور !!!!!!!!!!!!!!!!!!!!!!!!!!!!!!!!!!!!!!
</su>
<su id="bolt-arz-DF-175-182188-1046553_p19_su7">
وانتى بتشكريهم انك ادليتى صوتك طب كويس الحمد لله
</su>
<su id="bolt-arz-DF-175-182188-1046553_p19_su8">
ومافيش حاجة اسمها فرض سيد جديد
</su>
<su id="bolt-arz-DF-175-182188-1046553_p19_su9">
الشعب المصرى نصفه تحت حد الفقر
</su>
<su id="bolt-arz-DF-175-182188-1046553_p19_su10">
الشعب المصرى عايز كرامته ترجع من جديد
</su>
<su id="bolt-arz-DF-175-182188-1046553_p19_su11">
الشعب المصرى مش عايز يحكمنا تانى واحد تيييييييييييييييييييييييت زى المخلوع وعيالة ونظامة وفلوله
</su>
<su id="bolt-arz-DF-175-182188-1046553_p19_su12">
اللى فالتحرير عايزين الكرامة وعايزين الحرية ف التعبيير والعيش والعدالة ومحاسبة القتلة وهما ما بيفرضوش حاجة على حد
</su>
<su id="bolt-arz-DF-175-182188-1046553_p19_su13">
بس ف ناس مسمين نفسهم اغلبية صامتة
</su>
<su id="bolt-arz-DF-175-182188-1046553_p19_su14">
بس هما اقلية وليسو اغلبية
</su>
<su id="bolt-arz-DF-175-182188-1046553_p19_su15">
لان فية ناس صامتة بدون ابداء اسباب والاخوة الصامتين بيضمو صوت كل الناس اللى ما نزلت التحرير ليهم
</su>
<su id="bolt-arz-DF-175-182188-1046553_p19_su16">
واظن وضح اللى نزل قال صوتة بالعباسية واللى بينزل التحرير
</su>
<su id="bolt-arz-DF-175-182188-1046553_p19_su17">
والديمقراطية بتقول ان دايما الفصيل النشط واللى مستعد يضحى بكل شئ هو من له الكلمة والراى
</su>
<su id="bolt-arz-DF-175-182188-1046553_p19_su18">
ويجب على الباقيين احترام اراءهم او ابداء اراء اخرى والاخد بصوت الاغلبية
</su>
<su id="bolt-arz-DF-175-182188-1046553_p19_su19">
ودة اللى بيحصل ف اى مجتمع انه يعيش وفق راى الاغلبية والمصلحة العامة للناس اللى بيكون دايما رؤساءهم مش شايفنها او حاسينها
</su>
<su id="bolt-arz-DF-175-182188-1046553_p19_su20">
واللى وضحت ف ميدااان التحرير انه رمز النقاء والتضحية شكرا ياشباب الثورة وربنا يرحم كل شهيد يارب ويصبر اهله على فراقة
</su>
<su id="bolt-arz-DF-175-182188-1046553_p19_su21">
وتقبلى راى بصدر رحب
</su>
<su id="bolt-arz-DF-175-182188-1046553_p19_su22">
وشكرااا على المشاركة
</su>
</post>
</multipost>
