<?xml version="1.0" encoding="UTF-8"?>
<multipost id="bolt-arz-DF-175-182188-1039115" language="Arabic">
<post id="bolt-arz-DF-175-182188-1039115_p1">
<su id="bolt-arz-DF-175-182188-1039115_p1_su1">
السلام عليكم ورحمة الله وبركاته
</su>
<su id="bolt-arz-DF-175-182188-1039115_p1_su2">
ازيكوا يافتوكاتي
</su>
<su id="bolt-arz-DF-175-182188-1039115_p1_su3">
((_-__-__-__-__- مصر الحبيبة-__-__-__-__-__-))
</su>
<su id="bolt-arz-DF-175-182188-1039115_p1_su4">
((اننا جميعاً نحبك وهؤلاء الشهداء استشهدوا من اجل حريتك))
</su>
<su id="bolt-arz-DF-175-182188-1039115_p1_su5">
** هل أديتوا الرساله ياثوار **
</su>
<su id="bolt-arz-DF-175-182188-1039115_p1_su6">
ماذا عن (( ثلاثاء الاصرار )) !!
</su>
<su id="bolt-arz-DF-175-182188-1039115_p1_su7">
ماذا سوف تفعلون في (( ثلاثاء الاصرار ))
</su>
<su id="bolt-arz-DF-175-182188-1039115_p1_su8">
تقولون : سوف نتخلص من المجلس العسكري
</su>
<su id="bolt-arz-DF-175-182188-1039115_p1_su9">
اقول : ولماذا ((.......)) لا احد يجيب علي سؤالي هذا ارجو ان يردون علي سؤالي
</su>
<su id="bolt-arz-DF-175-182188-1039115_p1_su10">
ماذا فعل المجلس العسكري ؟؟
</su>
<su id="bolt-arz-DF-175-182188-1039115_p1_su11">
((الم تروا خطاب المشير طنطاوي ليلة جمعة الغضب ؟؟ ))
</su>
<su id="bolt-arz-DF-175-182188-1039115_p1_su12">
انا رأيته وهو يقول (( تمتعوا واحتفلوا بذكري الثورة ولن يكون ولا عسكري ولا جندي في ميدان التحرير لتحتفلوا بدون ازعاج ))
</su>
<su id="bolt-arz-DF-175-182188-1039115_p1_su13">
ماذا عن الهتافات هذه (( يسقط يسقط المشير!! ))
</su>
<su id="bolt-arz-DF-175-182188-1039115_p1_su14">
((اعرف ان بعضكن سيستهزئوا من هذا الموضوع واعرف انكن ستقيموا هذا الموضوع سئ جداً بس انا بجد خايفه علي مصرنا  ))
</su>
<su id="bolt-arz-DF-175-182188-1039115_p1_su15">
(( واللي عايز يكون معايا نكلم مع بعض ونؤيد المشير طنطاوي))
</su>
</post>
<post id="bolt-arz-DF-175-182188-1039115_p5">
<su id="bolt-arz-DF-175-182188-1039115_p5_su1">
انا شخصيا مش هقيم سىء لانى مع الجيش شكلا وموضوعا ومش مع الهتافات ضده ابدا
</su>
<su id="bolt-arz-DF-175-182188-1039115_p5_su2">
ولا محاولات التوقيع من بعض الناس معدومين الضمير والانتماء
</su>
<su id="bolt-arz-DF-175-182188-1039115_p5_su3">
ومحاولات تشويه صورة المشير واعتباره مسئول عن كل حاجة بتحصل !!!!!!!!!!!!!!
</su>
<su id="bolt-arz-DF-175-182188-1039115_p5_su4">
فى اخطاء ؟؟؟؟
</su>
<su id="bolt-arz-DF-175-182188-1039115_p5_su5">
ايوة فى اخطاء
</su>
<su id="bolt-arz-DF-175-182188-1039115_p5_su6">
لكن مش معنى كدا نطول لساننا ونقل ادبنا على اللى حمى الشعب وحمى البلد
</su>
<su id="bolt-arz-DF-175-182188-1039115_p5_su7">
دور الجيش من بداية الثورة واضح للعالم كله واحنا....... مش مقدرينه
</su>
<su id="bolt-arz-DF-175-182188-1039115_p5_su8">
سبحان الله
</su>
</post>
<post id="bolt-arz-DF-175-182188-1039115_p16">
<su id="bolt-arz-DF-175-182188-1039115_p16_su1">
ومين اللى قال ان الناس ديه نازله تحتفل
</su>
<su id="bolt-arz-DF-175-182188-1039115_p16_su2">
تحتفل بايه هو ايه اتغير فى حياتك ولا حياتى ولا حياه الناس ديه كلها عشان تحتفل..
</su>
<su id="bolt-arz-DF-175-182188-1039115_p16_su3">
نحتفل على دم الناس اللى ماتت ومخدتش حقها ولا نحتفل اننا زى ما احنا بل نسوء ولا نحتفل بانتخابات الشورى اللى بتنش
</su>
<su id="bolt-arz-DF-175-182188-1039115_p16_su4">
اتفضلى
</su>
<su id="bolt-arz-DF-175-182188-1039115_p16_su5">
*المجلس العسكرى واجبه مش جميل منه انة ميموتش الشعب وده مش تفضل او منه وكرم
</su>
<su id="bolt-arz-DF-175-182188-1039115_p16_su6">
ومعلش ماهو يوم موقعه الجمل ساب الناس تموت ادامة وتدخل بالجمال والاحصنه عادى بدون ما يتحرك ولا يوقف نزيف الدم وكويس انه عمل كده عشان مبارك يتخلع باسرع وقت
</su>
<su id="bolt-arz-DF-175-182188-1039115_p16_su7">
وكمان حسب شهادة المشير هو ماخدش اوامر بالضرب اساسا
</su>
<su id="bolt-arz-DF-175-182188-1039115_p16_su8">
*وبعدين عمل كشف العزرية لبنات مصر
</su>
<su id="bolt-arz-DF-175-182188-1039115_p16_su9">
وبعدها فض الاعتصامات بالقوة وطبعا شوفتى احداث ما سبيرو ومجلس الوزراء ومسرح البالون ومحمد محمود والقصر العينى
</su>
<su id="bolt-arz-DF-175-182188-1039115_p16_su10">
*وشوفتى سلسة التلفيقات الاخيرة للشيخ مظهر شاهين وايمن نور و.....ى وحمزه وكتيييييييييييير
</su>
<su id="bolt-arz-DF-175-182188-1039115_p16_su11">
*وشوفتى المحاكمات الهزليه والبراءت الكتيير وبراءة الشناوى اللى طير عيون الشباب
</su>
<su id="bolt-arz-DF-175-182188-1039115_p16_su12">
ومحاكمه مبارك وهو جاى فى الطيارة ورايح بالطيارة وولاده جايين بالكراسى رايحين البحر مش المحاكمة والبراءة اللى منتظراهم
</su>
<su id="bolt-arz-DF-175-182188-1039115_p16_su13">
*وشوفتى حق الشهدا اللى راح وامهاتهم اللى محروق قلبهم للان
</su>
<su id="bolt-arz-DF-175-182188-1039115_p16_su14">
وحياتهم اصبحت كلها لون واحد ومافى لا تعويض معنوى بالقصاص ولا مادى بعد سنننننننننننننة
</su>
<su id="bolt-arz-DF-175-182188-1039115_p16_su15">
هل يعقل ! ان بعد سنه طلعنا بالبرلمان بس (اى نعم مكسب لكنه كان مطلب من بين الف مطلب )وبعد ضغط كل جمعة
</su>
<su id="bolt-arz-DF-175-182188-1039115_p16_su16">
الناس اللى ماتت بسبب المجلس العسكرى والبنات اللى اتسحلت
</su>
<su id="bolt-arz-DF-175-182188-1039115_p16_su17">
كل ده عادى....وحالنا اللى كل مدى يسوء
</su>
<su id="bolt-arz-DF-175-182188-1039115_p16_su18">
واكتر شئ كان اصابنى بالاحباط عندما جاوءا ليقولوا تسليم السلطة فى منتصف 2013.. ليه !!!!!!وبالطبع بعد الضغط تراجعوا
</su>
<su id="bolt-arz-DF-175-182188-1039115_p16_su19">
والمفروض ننتظر لما يجى رئيس مفصلة المجلس العسكرى يكون برفان زى اللى قبلة.
</su>
<su id="bolt-arz-DF-175-182188-1039115_p16_su20">
ونعيد السيناريو من تانى مع دستور متفصل على المجلس برضو
</su>
<su id="bolt-arz-DF-175-182188-1039115_p16_su21">
لالالالا معظم الشعب خلاص قال كلمته امبارح ومش هيرجع فيها
</su>
<su id="bolt-arz-DF-175-182188-1039115_p16_su22">
وصدقينى الخوف اللى جواكى الان هو نفسة اللى كان جواكى ايام مبارك بس متخافيش الخوف معتش له مكان.
</su>
<su id="bolt-arz-DF-175-182188-1039115_p16_su23">
احنا شعب نستحق احسن من كده بكتير
</su>
<su id="bolt-arz-DF-175-182188-1039115_p16_su24">
عشان كده مش تفضل او منه من حد انه يدينا حقنا
</su>
<su id="bolt-arz-DF-175-182188-1039115_p16_su25">
حقنا لازم يجى لحد عندنا لانه حقنا
</su>
<su id="bolt-arz-DF-175-182188-1039115_p16_su26">
وما ضاع حق وراءة مطالب ابداااااااااا
</su>
<su id="bolt-arz-DF-175-182188-1039115_p16_su27">
رحم الله كل شهيد مات على ارض مصر وانتقم من كل ظالم وصبر قلب كل ام واب
</su>
<su id="bolt-arz-DF-175-182188-1039115_p16_su28">
ورد لنا مصرنا كما نتمناها
</su>
<su id="bolt-arz-DF-175-182188-1039115_p16_su29">
حبيبتي ولو عمل اكتر من كدا ينفعل نقل ادبنا عليه بردو !
</su>
</post>
<post id="bolt-arz-DF-175-182188-1039115_p17">
<su id="bolt-arz-DF-175-182188-1039115_p17_su1">
تسلمى يا قمر...قلت كل اللى نفسى اقوله
</su>
<su id="bolt-arz-DF-175-182188-1039115_p17_su2">
حاجة غريبة جدا ان لسه فى ناس بتسأل هو المجلس عمل ايه؟!!!!!!!!!!!!!
</su>
</post>
<post id="bolt-arz-DF-175-182188-1039115_p33">
<su id="bolt-arz-DF-175-182188-1039115_p33_su1">
آآآآآآآدى اول فكرة هكلمك عنها و هستنى ردك
</su>
<su id="bolt-arz-DF-175-182188-1039115_p33_su2">
نحتفل ليه ؟؟
</su>
<su id="bolt-arz-DF-175-182188-1039115_p33_su3">
والنبى انا عاوزة سبب ؟؟
</su>
<su id="bolt-arz-DF-175-182188-1039115_p33_su4">
احتفل بالشهيد اللى مات اللى هو اخويا و ابويا و اختى و........+و انا لسه مجبتش حقه+
</su>
<su id="bolt-arz-DF-175-182188-1039115_p33_su5">
المحاكمات مش عادلة+
</su>
<su id="bolt-arz-DF-175-182188-1039115_p33_su6">
لسه مفيش قصااااص+
</su>
<su id="bolt-arz-DF-175-182188-1039115_p33_su7">
لسه معنديش رئيس فى ظل ان اول بلد قامت بالثورة عندها الىن رئيس و الرئيس السابق مسجون و رئيسهم الجديد متنازل عن راتبه عشان البلد تطلع قدام+
</su>
<su id="bolt-arz-DF-175-182188-1039115_p33_su8">
لسه جهاز الشرطة مليان قمع و فساد و استبداد زى ما هو و شوفنا ده فى محمد محمود واضح اوى+
</su>
<su id="bolt-arz-DF-175-182188-1039115_p33_su9">
مازالت الرؤوس الحاكمة الآن (المجلس الموقر العسكرى) تعامل الشعب و كانه خدامهم و ليس العكس و
</su>
<su id="bolt-arz-DF-175-182188-1039115_p33_su10">
ده بينعكس فى الجنود اللى من الجيش اللى بينزلوا الشوراع و ده شفناه وااااااااااااااضح و صريح فى فيديو اشرف فتاة فى مصر(الفتاة المسحولة)+
</su>
<su id="bolt-arz-DF-175-182188-1039115_p33_su11">
مازال الحكام مقتنعين انهم لما يفتعلوا اى ازمة ممكن يكتموا الشعب و ده وضح فى ازمة الانابيب و البنزين جدااااااا على الرغم اننا بنصدر لاسرائيل كل يوم كمياااااااات كبيرة من الغاز شبه ببلاش+
</su>
<su id="bolt-arz-DF-175-182188-1039115_p33_su12">
مازالوا بيخوفونا بفزاعة الاقتصاد اللى بينهار على الرغم من ان الاقتصاديون اللى فاهمين كويس لما تسمعيهم تلاقيهم بيقولوا قناة السويس بتدخل لمصر مليااااااارااااات يوميا و اننا كل كام يوم بنرحل طن دهب تقريبا على المانيا علشان يعملولوا دمغة و مش بيرجع تانى اصلا+
</su>
<su id="bolt-arz-DF-175-182188-1039115_p33_su13">
مش شايفة تغيير فى التعليم ولا الاسكان و لا مشكلات الفقر ولا البطالة+
</su>
<su id="bolt-arz-DF-175-182188-1039115_p33_su14">
لسه بندفع رشاوى و لسه فى وسايط+
</su>
<su id="bolt-arz-DF-175-182188-1039115_p33_su15">
و اخيرا و ليس آخرا لسه بننتخب بالصناديق و الهمجية و الطريقة المتخلفة دى اللى انقرضت من سنييييييين رغم ان كل الدول تقريبا بنتخب بالتصويت عبر الانترنت و فى ساعات قليلة جدااااا يتم اعلان النتيجة بكل سهولة و التكلفة اقل بكثييييييييييييير من المليار اللى لسه مصروفة على انتخابات مجلس الشورى و محدش رااااااااااح تقريبا و كل الاعلام قال انو الاقبال كان ضعيييييييييف+
</su>
<su id="bolt-arz-DF-175-182188-1039115_p33_su16">
آه فكرتينى لسه الاعلام فااااسد فااااسد فااااسد
</su>
<su id="bolt-arz-DF-175-182188-1039115_p33_su17">
انا مش هقدر اكمل لانى نازلة الميدان الآن و من حق كل شخص يعبر عن رأيه بحرية واللى متضايق ينزل يقول رأيه هو كمان
</su>
<su id="bolt-arz-DF-175-182188-1039115_p33_su18">
لما تردى على كل ده هكمل معاكى ان شااء الله لما ارجع
</su>
<su id="bolt-arz-DF-175-182188-1039115_p33_su19">
و احترمت موضوعك و رأيك جدا
</su>
<su id="bolt-arz-DF-175-182188-1039115_p33_su20">
فى رعاية الله
</su>
</post>
</multipost>
