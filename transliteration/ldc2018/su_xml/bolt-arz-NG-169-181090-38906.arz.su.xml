<multipost id="bolt-arz-NG-169-181090-38906" language="Arabic">
<post id="headline">
<su id="headline_su1"> جامعتنا المصريه</su>
</post>
<post id="bolt-arz-NG-169-181090-38906_p1">
<su id="bolt-arz-NG-169-181090-38906_p1_su1"> السلم عليكم ورحمة الله وبركاته</su>
<su id="bolt-arz-NG-169-181090-38906_p1_su2"> بما ان البيت بيتنا انا هخش في الموضوع علي طول</su>
<su id="bolt-arz-NG-169-181090-38906_p1_su3"> انا لسه راجعه من الكليه دلوقتي كان عندنا مظاهرات جامده واعتصامات والعيال بيتين هناك</su>
<su id="bolt-arz-NG-169-181090-38906_p1_su4"> واعتقد ان معظم جامعات مصر كده دلوقتي</su>
<su id="bolt-arz-NG-169-181090-38906_p1_su5"> هنعمل الموضوع ده</su>
<su id="bolt-arz-NG-169-181090-38906_p1_su6"> كل طالب في كليه عندههم مظاهرات هيخش يكتب ايه اللي بيحصل عندهم ويطمنا على الاحوال ويقول الفساد اللي كان موجود وايه اللي كان بيحصل مش عاجبه</su>
<su id="bolt-arz-NG-169-181090-38906_p1_su7"> وطبعا لو حد مش مؤيد لفكره المظاهرات دي اساسا هيخش يكتب انه مش موافق ويقول ايه رايه في كده</su>
<su id="bolt-arz-NG-169-181090-38906_p1_su8"> يارب الموضوع يعجبكو</su>
<su id="bolt-arz-NG-169-181090-38906_p1_su9"> مستنيه رودودكو</su>
</post>
<post id="bolt-arz-NG-169-181090-38906_p3">
<su id="bolt-arz-NG-169-181090-38906_p3_su1"> السلام عليكم</su>
<su id="bolt-arz-NG-169-181090-38906_p3_su2"> اهلا ياقمر</su>
<su id="bolt-arz-NG-169-181090-38906_p3_su3"> فتحتي موضوع عاملي ازمة بجد</su>
<su id="bolt-arz-NG-169-181090-38906_p3_su4"> اولا: انا مش معترضة على المظاهرات دي</su>
<su id="bolt-arz-NG-169-181090-38906_p3_su5"> بالعكس شايفاها ضرورية لان في بلاوي في جامعتنا</su>
<su id="bolt-arz-NG-169-181090-38906_p3_su6"> بس معترضة ع التوقيت</su>
<su id="bolt-arz-NG-169-181090-38906_p3_su7"> مش دا وقت اي مظاهرات تاني ابدا</su>
<su id="bolt-arz-NG-169-181090-38906_p3_su8"> في اي مجال مش الجامعات بس</su>
<su id="bolt-arz-NG-169-181090-38906_p3_su9"> البلد حالها واقف حاليا والاقتصاد ينهار باسرع ما يمكن</su>
<su id="bolt-arz-NG-169-181090-38906_p3_su10"> وكل دا محتاج نحاول نعمل حاجة عشان نوقفه</su>
<su id="bolt-arz-NG-169-181090-38906_p3_su11"> مفيش استقرار</su>
<su id="bolt-arz-NG-169-181090-38906_p3_su12"> ودا اكبر خطر</su>
<su id="bolt-arz-NG-169-181090-38906_p3_su13"> محتاجين نصلح حاجات كتير عامة وبعدين نبدأ نمسك كل مكان ونظبطه</su>
<su id="bolt-arz-NG-169-181090-38906_p3_su14"> بس الاهم المكان الكبير اللي ضمنا كلنا : بلدنا</su>
<su id="bolt-arz-NG-169-181090-38906_p3_su15"> بالنسبة لكليتي الحبيبة اوي</su>
<su id="bolt-arz-NG-169-181090-38906_p3_su16"> اول ناس اشعلت المظاهرة في القصر الاسبوع اللي فات</su>
<su id="bolt-arz-NG-169-181090-38906_p3_su17"> بصراحة احنا عندنا مشاكل كتير في الكلية</su>
<su id="bolt-arz-NG-169-181090-38906_p3_su18"> وتقريبا كنا مسمينها كلية ملاكي</su>
<su id="bolt-arz-NG-169-181090-38906_p3_su19"> لانك لو مكنتيش بنت دكتور في الكلية او حد مهم في البلد مش هتاخدي حقك</su>
<su id="bolt-arz-NG-169-181090-38906_p3_su20"> دا غير بلاوي كتير</su>
<su id="bolt-arz-NG-169-181090-38906_p3_su21"> بس بصراحة والحق يتقال: عميد كليتنا اللي كانوا بيتظاهروا ضده كان من الناس المحترمة القليلة في الكلية</su>
<su id="bolt-arz-NG-169-181090-38906_p3_su22"> المشكلة كانت في وكلاء الكلية ومش كلهم كمان</su>
<su id="bolt-arz-NG-169-181090-38906_p3_su23"> بالاضافة لدكاترة كتير في الكلية</su>
<su id="bolt-arz-NG-169-181090-38906_p3_su24"> ودول اللي محتاجين وقفة بجد</su>
<su id="bolt-arz-NG-169-181090-38906_p3_su25"> وفي حاجات كتير</su>
<su id="bolt-arz-NG-169-181090-38906_p3_su26"> هبقى ارجع تاني</su>
<su id="bolt-arz-NG-169-181090-38906_p3_su27"> الموضوع مهم جدا على فكرة</su>
<su id="bolt-arz-NG-169-181090-38906_p3_su28"> بس زي ماقلت اعتراضي الوحيد ع التوقيت</su>
<su id="bolt-arz-NG-169-181090-38906_p3_su29"> راجعة تاني اكمل رغي</su>
<su id="bolt-arz-NG-169-181090-38906_p3_su30"> دا لو مافيش مانع يعني عندكم</su>
</post>
<post id="bolt-arz-NG-169-181090-38906_p7">
<su id="bolt-arz-NG-169-181090-38906_p7_su1"> يااااااااااااااه لو كنت لسه موجود ي الكلية</su>
<su id="bolt-arz-NG-169-181090-38906_p7_su2"> كان نفسي الحر الجامعي يبقى موجود و يشتبك معانا بقى</su>
<su id="bolt-arz-NG-169-181090-38906_p7_su3"> و أخش أضرب و لاد ال... اللي كانوا فاردن نفسهم علينا زمان</su>
</post>
<post id="bolt-arz-NG-169-181090-38906_p8">
<su id="bolt-arz-NG-169-181090-38906_p8_su1"> علشان كد اجلوا الجامعات على قد ما يقدروا</su>
<su id="bolt-arz-NG-169-181090-38906_p8_su2"> واذا كان حصل كده بجامعه القاهره وغيرها</su>
<su id="bolt-arz-NG-169-181090-38906_p8_su3"> فحيحصل ابشع منها بالاسكندريه الاسبوع القادم لو بدات الدراسه فيها</su>
<su id="bolt-arz-NG-169-181090-38906_p8_su4"> ثوره 25 يناير لما قامت ونجحت وقتها علشان الناس عرفت تحميها من اى تحوير لاجندات خاصه</su>
<su id="bolt-arz-NG-169-181090-38906_p8_su5"> ف كل الدنيا فيه فساد مش الجامعه وبس</su>
<su id="bolt-arz-NG-169-181090-38906_p8_su6"> فى كل حته</su>
<su id="bolt-arz-NG-169-181090-38906_p8_su7"> بس الهدف الاكبر اتحقق يبقى شوى شوى نتعامل مع الامور الاخرى من الفساد</su>
<su id="bolt-arz-NG-169-181090-38906_p8_su8"> مش كن فيكون</su>
<su id="bolt-arz-NG-169-181090-38906_p8_su9"> مش كل فئه والا كل نقابه والا مجموعه زعلانه ومظلموه تقول دلوقتى عايزه اخد حقى</su>
<su id="bolt-arz-NG-169-181090-38906_p8_su10"> مهو بالشكل ده حال الناس حيقف</su>
<su id="bolt-arz-NG-169-181090-38906_p8_su11"> والحال واقف ولله الحمد مش محتاج الحق يتقال</su>
<su id="bolt-arz-NG-169-181090-38906_p8_su12"> بس بيتدمر</su>
<su id="bolt-arz-NG-169-181090-38906_p8_su13"> الله ينور</su>
<su id="bolt-arz-NG-169-181090-38906_p8_su14"> ايه المشكله للطلبه لما الترم ده يعدى بالطول والا بالعرض وبعدها نشيل المفسدين فى الادارات المختلفه</su>
<su id="bolt-arz-NG-169-181090-38906_p8_su15"> خلاص؟؟ كل واحد حيموت لو مش اعتصم فى كليته</su>
<su id="bolt-arz-NG-169-181090-38906_p8_su16"> لسه محدش متخيل الموقف شكله ازاى</su>
<su id="bolt-arz-NG-169-181090-38906_p8_su17"> تعالى عند اى رب اسره حتلاقيه مرعوب على اهل بيته</su>
<su id="bolt-arz-NG-169-181090-38906_p8_su18"> مش عارف حيشتغل والا لا</su>
<su id="bolt-arz-NG-169-181090-38906_p8_su19"> حيلاقى فلوس؟</su>
<su id="bolt-arz-NG-169-181090-38906_p8_su20"> حيلاقى اكل بالفلوس والا؟؟</su>
<su id="bolt-arz-NG-169-181090-38906_p8_su21"> لا والف لا</su>
<su id="bolt-arz-NG-169-181090-38906_p8_su22"> نسمح بالخراب لبلدنا</su>
<su id="bolt-arz-NG-169-181090-38906_p8_su23"> احنا بندفع ضريبه التاخير كل يوم</su>
<su id="bolt-arz-NG-169-181090-38906_p8_su24"> بيكفى ان الجيش لحد دلوقتى معانا وسايب دوره الاساسى</su>
<su id="bolt-arz-NG-169-181090-38906_p8_su25"> انما ازاى هوه ده الوقت اللى بيستغله البعض ومطالبهم فوق راسى والله</su>
<su id="bolt-arz-NG-169-181090-38906_p8_su26"> بس مش ده وقته</su>
<su id="bolt-arz-NG-169-181090-38906_p8_su27"> مش ده وقته</su>
<su id="bolt-arz-NG-169-181090-38906_p8_su28"> المفروض شباب مصر يكون ابصر من كده</su>
<su id="bolt-arz-NG-169-181090-38906_p8_su29"> ويعرف كويس ان فيه اولويات للتعامل الان بعد كل الانجاز اللى حصل</su>
<su id="bolt-arz-NG-169-181090-38906_p8_su30"> ومطالبهم حتتحقق كده كده</su>
</post>
</multipost>
