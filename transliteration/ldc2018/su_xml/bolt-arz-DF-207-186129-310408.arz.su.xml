<?xml version="1.0" encoding="UTF-8"?>
<multipost id="bolt-arz-DF-207-186129-310408" language="Arabic">
<post id="bolt-arz-DF-207-186129-310408_p1">
<su id="bolt-arz-DF-207-186129-310408_p1_su1">
السلام عليكم ورحمة الله وبركاته
</su>
<su id="bolt-arz-DF-207-186129-310408_p1_su2">
إيه رأيكم في إعلانات التلفزيون اللي بتعملها الشركات المصرية ؟
</su>
<su id="bolt-arz-DF-207-186129-310408_p1_su3">
مين فينا متفقعش من إعلان الضرائب مصلحتك أولا... أو من إعلان القرد اللي بيتكلم وودوه شومبونجو
</su>
<su id="bolt-arz-DF-207-186129-310408_p1_su4">
أو من الإعلان الصاروخي بتاع استرجل واشرب بيريل
</su>
<su id="bolt-arz-DF-207-186129-310408_p1_su5">
ولا إعلانات مساحيق الغسيل اللي لو حطيت قطعة الملابس جوا 70 كيس وقفلت عليها لازم وحتما المسحوق هيوصل للبقعة ويزيلها
</su>
<su id="bolt-arz-DF-207-186129-310408_p1_su6">
أو الإعلان اللي كان بييجي من سنة في رمضان بتاع مدام فشخرة منظر وجوزها محسن بيه منظر
</su>
<su id="bolt-arz-DF-207-186129-310408_p1_su7">
هي الناس دي ليه مبتحترمش ذكاء المشاهد ؟...
</su>
<su id="bolt-arz-DF-207-186129-310408_p1_su8">
ليه مبتقدرش إن في ناس ممكن تفكر وتعرفها وهي طايرة ؟
</su>
<su id="bolt-arz-DF-207-186129-310408_p1_su9">
وإيه لازمة كمية الموسيقى الفظيعة والطبل البلدي اللي بينزلوا في كل إعلان
</su>
<su id="bolt-arz-DF-207-186129-310408_p1_su10">
وأموت بقى وأعرف هو ليه طول عمر إعلان برسيل بيجيبوه في الفلاحين ؟...  هو مفيش حد غيرهم بيغسل في مصر ؟
</su>
<su id="bolt-arz-DF-207-186129-310408_p1_su11">
يعني بص مثلا على الإعلانات الأجنبية هتلاقي فرق شاسع بين طريقة توصيل الإعلان هناك وبين العك اللي بيحصل عندنا
</su>
<su id="bolt-arz-DF-207-186129-310408_p1_su12">
يعني إعلاناتهم دايما بتبقى بسيطة ، سلسة مفيش مذيع رخم في الخلفية يقعد يزمجر بأعلى صوته :: قاتل الصراصير والناموس ، أو يزيل الدهون والأوساخ
</su>
<su id="bolt-arz-DF-207-186129-310408_p1_su13">
يعني بيطبقوا أكتر مفهوم دع الصورة تتحدث ، مع شوية موسيقى خفيفة في الخلفية مش المورستان اللي عندنا والدوشة والزمر البلدي عشان أم فاروق شالت بقعة البرقوق
</su>
<su id="bolt-arz-DF-207-186129-310408_p1_su14">
إنتوا إيه رأيكم في اللي أنا بقوله دا ؟
</su>
</post>
<post id="bolt-arz-DF-207-186129-310408_p10">
<su id="bolt-arz-DF-207-186129-310408_p10_su1">
فى اعلان بجد مصدقتش لما شوفته اسورة مغناطيسية حتخلصك من الالام المفاصل و الركبه و.. و.. و..
</su>
<su id="bolt-arz-DF-207-186129-310408_p10_su2">
و المفاجئة دى كمان بينى و بينك بتجلب الحظ
</su>
<su id="bolt-arz-DF-207-186129-310408_p10_su3">
ممكن تهادى بيها اصحابك.. " ولاد و بنات "
</su>
<su id="bolt-arz-DF-207-186129-310408_p10_su4">
مفيش تعليق طبعا على الاعلان ده يتقال...
</su>
<su id="bolt-arz-DF-207-186129-310408_p10_su5">
اعلان كمان بقى بتاع مسابقة اذكى طفل فى العالم العربى حد شافه
</su>
<su id="bolt-arz-DF-207-186129-310408_p10_su6">
ليست الغربة غربة الدار.. غربة القلوب تختفى خلف الستار
</su>
</post>
<post id="bolt-arz-DF-207-186129-310408_p11">
<su id="bolt-arz-DF-207-186129-310408_p11_su1">
يا جماعة انا مش عارفة انتوا مستغربين ليه
</su>
<su id="bolt-arz-DF-207-186129-310408_p11_su2">
ما هي إعلانات شبه التليفزيون المصري
</su>
<su id="bolt-arz-DF-207-186129-310408_p11_su3">
والله نا سعات بغلط وبفتح على قناة مصرية بستغرب حتى شكل المذيعات
</su>
<su id="bolt-arz-DF-207-186129-310408_p11_su4">
مش عارفة بيجيبوهم منين
</su>
<su id="bolt-arz-DF-207-186129-310408_p11_su5">
الحمد للــــــــــه
</su>
</post>
<post id="bolt-arz-DF-207-186129-310408_p17">
<su id="bolt-arz-DF-207-186129-310408_p17_su1">
مفيش حاجة اسمها عرض وطلب..لازم يحترموا عقلية المشاهد..
</su>
<su id="bolt-arz-DF-207-186129-310408_p17_su2">
انا ما شوفتش "أهبل ولا أعبط" من إعلانات التسوق عبر الشاشة دة
</su>
<su id="bolt-arz-DF-207-186129-310408_p17_su3">
يعنى المميزات اللى بيقولوها فى الإعلانات على أساس انها مميزات جبارة ومش هتلاقى زيها بتبقى طبيعى موجودة فى المنتج.. لا يعقل ابدا يتكلموا عنها فى إعلان !!!
</su>
<su id="bolt-arz-DF-207-186129-310408_p17_su4">
انا شوفت مرة إعلان عن مروحة سقف..اتشليت قدام الإعلان لما سمعت الراجل بيقول "والمفاجأة الكبيرة..المروحة بتلف" !!!!
</su>
<su id="bolt-arz-DF-207-186129-310408_p17_su5">
دى حالة عبط متأخرة..وصلت لحد العته !! مفيش انسان عاقل يقول كدة فى إعلان !!!!!
</su>
<su id="bolt-arz-DF-207-186129-310408_p17_su6">
فعلاً فى فرق شاسع بين إعلانات هنا وإعلانات برة...
</su>
<su id="bolt-arz-DF-207-186129-310408_p17_su7">
للأسف إحنا نفتقد الإبداع والأفكار..
</su>
<su id="bolt-arz-DF-207-186129-310408_p17_su8">
طيب !
</su>
</post>
</multipost>
