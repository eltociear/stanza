<?xml version="1.0" encoding="UTF-8"?>
<multipost id="bolt-arz-DF-175-182187-10963714" language="Arabic">
<post id="bolt-arz-DF-175-182187-10963714_p2">
<su id="bolt-arz-DF-175-182187-10963714_p2_su1">
هى الديمقراطية راحت مشوار ولا اية ههههههههههه
</su>
<su id="bolt-arz-DF-175-182187-10963714_p2_su2">
مش دول اختيار الشعب ولا اية
</su>
</post>
<post id="bolt-arz-DF-175-182187-10963714_p3">
<su id="bolt-arz-DF-175-182187-10963714_p3_su1">
بلا تيار اسلامى بلا تيار لبراليي بطلو النغمة اللي فرقتنا وضيعت الثورة دى
</su>
<su id="bolt-arz-DF-175-182187-10963714_p3_su2">
الدستور حيتكتب على مزاج المجلس بالطريقة اللي عاوزها وحيشرك فيه اللي هو عايزة اسلامين ليبرالين ملاحده بقى خلصت خلاص
</su>
<su id="bolt-arz-DF-175-182187-10963714_p3_su3">
خليهم يتسلو على رأى المخلوع الله يحرقه
</su>
</post>
<post id="bolt-arz-DF-175-182187-10963714_p5">
<su id="bolt-arz-DF-175-182187-10963714_p5_su1">
لا حول ولا قوة الا بالله
</su>
<su id="bolt-arz-DF-175-182187-10963714_p5_su2">
واضح ان مصر كلها بقت محللين سياسيين فجأه !!!
</su>
<su id="bolt-arz-DF-175-182187-10963714_p5_su3">
ربنا يهدينا ويرحمنا جميعا
</su>
</post>
<post id="bolt-arz-DF-175-182187-10963714_p6">
<su id="bolt-arz-DF-175-182187-10963714_p6_su1">
بس تحكم اغلبية ليها فكر معين في الدستور منتهى الديكتاتورية..
</su>
<su id="bolt-arz-DF-175-182187-10963714_p6_su2">
وعامة الدستور حيتفصل على هوى قيادات مجلس الشعب والمجلس العسكري لا بالاغلبية ولا بالاقلية
</su>
</post>
<post id="bolt-arz-DF-175-182187-10963714_p7">
<su id="bolt-arz-DF-175-182187-10963714_p7_su1">
يا بنتى الديمقراطيه مش بالصندوق ولا رأى الاغلبيه ده قدمت خااااااالص
</su>
<su id="bolt-arz-DF-175-182187-10963714_p7_su2">
الديمقراطيه بيرأى التخمه اقصد النخبه الناس ديه بس هى اليى بتفهم فى مصر فطبعا هم اليى هيختاروا للشعب كل حاجه
</su>
</post>
<post id="bolt-arz-DF-175-182187-10963714_p8">
<su id="bolt-arz-DF-175-182187-10963714_p8_su1">
اسمحيلى اتناقش معاكى واعدلك العنوان
</su>
<su id="bolt-arz-DF-175-182187-10963714_p8_su2">
الاسلاميون عايزين يكون الشعب أقلية في تاسيسية الدستور.
</su>
<su id="bolt-arz-DF-175-182187-10963714_p8_su3">
انا غير معترفه باسلاميين ولا ليبرالين زى ما انتى عماله تفرقه كده كلنا مسلمين موحدين بالله
</su>
<su id="bolt-arz-DF-175-182187-10963714_p8_su4">
الدستور لا يكتبة برلمان اختى الفاضله.
</su>
<su id="bolt-arz-DF-175-182187-10963714_p8_su5">
الدستور هو مصدر السلطات الثلاثة
</su>
<su id="bolt-arz-DF-175-182187-10963714_p8_su6">
الدستور هو اللى بيعطى البرلمان الشريعية وليس العكس ؟؟
</su>
<su id="bolt-arz-DF-175-182187-10963714_p8_su7">
واللى عاوزين يقدموا استقاله مش عشان زعلانين من نسبة الاسلاميين على حد قولك لا زعلانين عشان عاوزين الدستور يكتب من خارج البرلمان وكل طوائف الشعب تمثله
</su>
<su id="bolt-arz-DF-175-182187-10963714_p8_su8">
فهو ليس دستور حزب وانما دستور دوله
</su>
<su id="bolt-arz-DF-175-182187-10963714_p8_su9">
وانتى عارفه هيتكتب ازاى.
</su>
<su id="bolt-arz-DF-175-182187-10963714_p8_su10">
هتكتب المواد وبالتصويت وطبعا رأى الاغلبيه اللى من جوة + اللى هيختاروهم من برة هيكون دستور متفصل !
</su>
</post>
<post id="bolt-arz-DF-175-182187-10963714_p20">
<su id="bolt-arz-DF-175-182187-10963714_p20_su1">
أفق
</su>
<su id="bolt-arz-DF-175-182187-10963714_p20_su2">
واضح ان الليبراللين عاملينلك هوس هستيري
</su>
<su id="bolt-arz-DF-175-182187-10963714_p20_su3">
بتحسسيني انهم بيطلعولك في الضلمة
</su>
<su id="bolt-arz-DF-175-182187-10963714_p20_su4">
طول الوقت ليبراليين ليبراليين ليبرالين
</su>
<su id="bolt-arz-DF-175-182187-10963714_p20_su5">
بالراحة شوية رد الاخت ام حبيبة جميل هتفهميه
</su>
<su id="bolt-arz-DF-175-182187-10963714_p20_su6">
لو بقيتي متجردة من التعصب الاعمى
</su>
<su id="bolt-arz-DF-175-182187-10963714_p20_su7">
الدكتور السقا من خارج التيار الاسلامي وفهمه للصياغة الدستورية برقبتهم كلهم
</su>
<su id="bolt-arz-DF-175-182187-10963714_p20_su8">
وبعدين خليكي واضحة ومحددة هما ليبراليين ولا علمانيين
</su>
</post>
<post id="bolt-arz-DF-175-182187-10963714_p22">
<su id="bolt-arz-DF-175-182187-10963714_p22_su1">
اسمحيلى يا افق اقول ان الخبر بالنسبة لى أنا كله سئ فى سئ
</su>
<su id="bolt-arz-DF-175-182187-10963714_p22_su2">
لان أنا انتخبت الإسلامين فى البرلمان عشان هما يختاروا اللجنة التأسيسية اللى حتعمل الدستور و كان عندى امل انهم حيختاروا ناس محترمة و متخصصة على اساس وصية الرسول ان نوكل الامر لاهله
</su>
<su id="bolt-arz-DF-175-182187-10963714_p22_su3">
و اعذرينى أنى لا احفظ نص الحديث و مش عايزة اكتبه عشان ما اغلطش فى كلمة
</su>
<su id="bolt-arz-DF-175-182187-10963714_p22_su4">
انما أنا مخترتهمش عشان هما اللى يحطوا الدستور
</su>
<su id="bolt-arz-DF-175-182187-10963714_p22_su5">
من غير زعل مجلس الشعب بكل الوانه الاسلامية و غير الاسلامية نصفه سورى فى الكلمة جهلة و ده بحكم المجلس العسكرى اللى اقر نسبة ال 50 فى المئة عمال و فلاحين الذى لا يشترط فيهم اكثر من شهادة محو الأمية
</su>
<su id="bolt-arz-DF-175-182187-10963714_p22_su6">
و كان عندى الأمل انهم يختاروا زى النص التانى المتعلم ما حيختاروا
</su>
<su id="bolt-arz-DF-175-182187-10963714_p22_su7">
انما المجلس نفسه هو اللى يحطه سورى دى من وجهة نظرى مهزلة لان زى ما اخت قالت فى مشاركة سابقة المجلس دة بيتغير كل دورة
</su>
</post>
<post id="bolt-arz-DF-175-182187-10963714_p25">
<su id="bolt-arz-DF-175-182187-10963714_p25_su1">
والله ياافق انا مش فاهمه ايه الهيصه الى حاصله دى مع ان الدستور مش هيتوافق عليه غير باستفتاء من الشعب
</su>
<su id="bolt-arz-DF-175-182187-10963714_p25_su2">
لكن المشكله ان الليبرالين هما الى عاوزين دستور على مزاجهم وياريت الشعب الجاهل ده ماينتخبش عليه كمان
</su>
<su id="bolt-arz-DF-175-182187-10963714_p25_su3">
ربنا يرحمنا من الدماغات دى يارب
</su>
</post>
<post id="bolt-arz-DF-175-182187-10963714_p36">
<su id="bolt-arz-DF-175-182187-10963714_p36_su1">
هوة بعد عمليات التجميل والى اذن فى البرلمان والى عاوز يلغى الانجليزى ينفع اصلا حد من البرلمان يكتب دستور..
</su>
<su id="bolt-arz-DF-175-182187-10963714_p36_su2">
يالا خلى الشعب الى اختار يتحمل بقة
</su>
</post>
<post id="bolt-arz-DF-175-182187-10963714_p42">
<su id="bolt-arz-DF-175-182187-10963714_p42_su1">
هو احنا مش كلنا مصريين ولا ايه
</su>
<su id="bolt-arz-DF-175-182187-10963714_p42_su2">
وبعدين هو اى حد مش تبع الاخوان والسلفيين يبقى علمانى
</su>
</post>
<post id="bolt-arz-DF-175-182187-10963714_p53">
<su id="bolt-arz-DF-175-182187-10963714_p53_su1">
ربنا يصلح احوالنا جميعا
</su>
</post>
<post id="bolt-arz-DF-175-182187-10963714_p55">
<su id="bolt-arz-DF-175-182187-10963714_p55_su1">
بصى من الاخر مليش نفس اتكلم فى الموضوع دة علشان انا قرفانة من الناس اللى بتتكلم باستعلاء وكانها من جهابذة العصر
</su>
<su id="bolt-arz-DF-175-182187-10963714_p55_su2">
بقى مجلس الشعب مفيهوش 50 عضو مثقف على درجة عالية من العلم كمان
</su>
<su id="bolt-arz-DF-175-182187-10963714_p55_su3">
اية الوضع اللى مش ولابد اللى وصلنالة دة
</su>
<su id="bolt-arz-DF-175-182187-10963714_p55_su4">
لييييييييييييية اللهجة الاستعلائية المستفذة دى
</su>
<su id="bolt-arz-DF-175-182187-10963714_p55_su5">
ربنا يصلح حاااااااااااااااااال البلد
</su>
<su id="bolt-arz-DF-175-182187-10963714_p55_su6">
ويحمنا برحمتة
</su>
</post>
</multipost>
