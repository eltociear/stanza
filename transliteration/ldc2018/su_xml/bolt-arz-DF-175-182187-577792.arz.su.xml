<multipost id="bolt-arz-DF-175-182187-577792" language="Arabic">
<post id="bolt-arz-DF-175-182187-577792_p1">
<su id="bolt-arz-DF-175-182187-577792_p1_su1">
 النائب مصطغى بكرى اثناء كلمتة فى مجلس الشعب اتهم البرادعى انة خائن وعميل لامريكا ويريد خراب مصر
</su>
<su id="bolt-arz-DF-175-182187-577792_p1_su2">
 والبهوات اللى فاعدين فى المجلس اللى يعرفوا ربنا بدل مايقولوا اتقى الله
</su>
<su id="bolt-arz-DF-175-182187-577792_p1_su3">
 بدل ما يقولوة عيب او بدل مايقولوا اذا جائكم فاسق بنبا فتبينوا
</su>
<su id="bolt-arz-DF-175-182187-577792_p1_su4">
 او او او او او
</su>
<su id="bolt-arz-DF-175-182187-577792_p1_su5">
 البهوات سقفولة
</su>
<su id="bolt-arz-DF-175-182187-577792_p1_su6">
 عايزة بس اقول لهم ان لولا الله ثم البرادعى اللى قاد حركة التغيير فى مصر
</su>
<su id="bolt-arz-DF-175-182187-577792_p1_su7">
 ومئات مئات الشرفاء اللى كانوا معاة مكانوش هما قاعدوا على كراسى الحكم يصقفوا
</su>
<su id="bolt-arz-DF-175-182187-577792_p1_su8">
 انا عارفة انى هتهاجم
</su>
<su id="bolt-arz-DF-175-182187-577792_p1_su9">
 واقسم باللذى رفع السماء بلا عمد
</su>
<su id="bolt-arz-DF-175-182187-577792_p1_su10">
 اقسم بالله العظيم
</su>
<su id="bolt-arz-DF-175-182187-577792_p1_su11">
 انى ماكنت هادى صوتى للبرادعى لو كان استمر فى الترشح
</su>
<su id="bolt-arz-DF-175-182187-577792_p1_su12">
 لكن بس انا حبيت اقول كلمة حق واللى عايز يهاجم يهاجم
</su>
<su id="bolt-arz-DF-175-182187-577792_p1_su13">
 وشكرا لرئيس مجلس الشعب المحترم اللذى اوقفة عند حدة ومنعة من استمرار القاء التهم على الراجل المحترم
</su>
</post>
<post id="bolt-arz-DF-175-182187-577792_p3">
<su id="bolt-arz-DF-175-182187-577792_p3_su1">
 للاسف الثورة عملها الشباب وضحوا بارواحهم وعيونهم فى سبيل ان الأخوان والسلفيين قاعدين فى مجلس الشعب بعد ما كانوا مليين السجون والمعتقلات وبيتهجموا من الأعلام
</su>
</post>
<post id="bolt-arz-DF-175-182187-577792_p4">
<su id="bolt-arz-DF-175-182187-577792_p4_su1">
 عندك حق يابنتي
</su>
<su id="bolt-arz-DF-175-182187-577792_p4_su2">
 شكلنا رايحين لطريق مسدود مع مجلس الشعب
</su>
<su id="bolt-arz-DF-175-182187-577792_p4_su3">
 وفعلا هيتحقق وهيتكون تاني الحزب الوطني
</su>
</post>
<post id="bolt-arz-DF-175-182187-577792_p5">
<su id="bolt-arz-DF-175-182187-577792_p5_su1">
 هو عندك حق بس دى وجهات نظر كل واحد ليه راى ممكن نكون موافقين عليها وممكن نكون مختلفين
</su>
<su id="bolt-arz-DF-175-182187-577792_p5_su2">
 ربنا يسلم بس ويستمر المجلس مش شايفه بشاير
</su>
</post>
<post id="bolt-arz-DF-175-182187-577792_p6">
<su id="bolt-arz-DF-175-182187-577792_p6_su1">
 برافو جبتى من الاخر
</su>
<su id="bolt-arz-DF-175-182187-577792_p6_su2">
 وليكى منى الف بوسة
</su>
<su id="bolt-arz-DF-175-182187-577792_p6_su3">
 لانك مش من انصار البرادعى
</su>
<su id="bolt-arz-DF-175-182187-577792_p6_su4">
 انما قلتى تقولى كلمة حق فى حق الراجل
</su>
<su id="bolt-arz-DF-175-182187-577792_p6_su5">
 تسلمىىىىىىىىىىىىى
</su>
</post>
<post id="bolt-arz-DF-175-182187-577792_p11">
<su id="bolt-arz-DF-175-182187-577792_p11_su1">
 سبحان الله
</su>
<su id="bolt-arz-DF-175-182187-577792_p11_su2">
 ولا حول ولا قوه الا بالله
</su>
<su id="bolt-arz-DF-175-182187-577792_p11_su3">
 اللي بيقول الاخوان كانوا فين
</su>
<su id="bolt-arz-DF-175-182187-577792_p11_su4">
 الاخوان هما اللي خلوا مظاهره يوم 25 يناير تبقي ثوره يوم 28
</su>
<su id="bolt-arz-DF-175-182187-577792_p11_su5">
 الاخوان والسلفيين عما اللي خالوا الشعب يواصل اعتصامه حتي سقوط مبارك
</su>
<su id="bolt-arz-DF-175-182187-577792_p11_su6">
 اتقوا الله
</su>
<su id="bolt-arz-DF-175-182187-577792_p11_su7">
 والمجلس اللي بتتكلموا عليه ده الشعب اللي جابه مش علشان شويه ناس مش عاجبهم الدقن و لا قال الله وقال الرسول البلد تولع
</su>
<su id="bolt-arz-DF-175-182187-577792_p11_su8">
 فيه ايه؟؟؟؟؟؟؟؟؟؟؟
</su>
<su id="bolt-arz-DF-175-182187-577792_p11_su9">
 انتم عوزيين ايه بالظبط
</su>
<su id="bolt-arz-DF-175-182187-577792_p11_su10">
 لا برلمان ولا شعب ولا حاجه عجباكم
</su>
<su id="bolt-arz-DF-175-182187-577792_p11_su11">
 ولا البلد بالمره
</su>
<su id="bolt-arz-DF-175-182187-577792_p11_su12">
 ولعوها اكتر وتخرب علي اللي فيها
</su>
</post>
<post id="bolt-arz-DF-175-182187-577792_p12">
<su id="bolt-arz-DF-175-182187-577792_p12_su1">
 قد يكون البرادعي قاد لكنه لم يسقط لا هو ولا من معه
</su>
<su id="bolt-arz-DF-175-182187-577792_p12_su2">
 ولو قعد مية سنة باللي معاه " النمئات " في التحرير مكانش حاجة هتحصل
</su>
<su id="bolt-arz-DF-175-182187-577792_p12_su3">
 اللي اسقط راس النظام الشعب
</su>
<su id="bolt-arz-DF-175-182187-577792_p12_su4">
 ودا طبعا بفضل الله ابتداءا ثم الشعب
</su>
<su id="bolt-arz-DF-175-182187-577792_p12_su5">
 للعلم البرادعي في مصر 28/1/2011 ونزوله الميدان كان 29/11/2011
</su>
<su id="bolt-arz-DF-175-182187-577792_p12_su6">
 بس يا ترى اعتصم ل 11 فبراير؟؟؟؟؟؟؟؟؟؟
</su>
</post>
</multipost>
