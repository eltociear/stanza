<multipost id="bolt-arz-DF-175-182188-1041817" language="Arabic">
<post id="bolt-arz-DF-175-182188-1041817_p1">
<su id="bolt-arz-DF-175-182188-1041817_p1_su1">
 يا اخوانا انتم نسيتم الجيش حمى الثوره ازاي لولا الجيش والمشير والمجلس العسكري لكان هيبقى فيه ثوره ولا عمرنا كنا اتحررنا من حكم مبارك وعصابته المماليك على راي دكتور توفيق عكاشه على قناة الفراعين الي الناس بتهاجمه عشان بيدافع عن الجيش 
</su>
<su id="bolt-arz-DF-175-182188-1041817_p1_su2">
 حتى لو توفيق عكاشه له اخطاء في النهايه ده بشر وكلنا بنغلط برنامج مصر اليوم كشف مخطط اسقاط الجيش واسقاط مصر با المستندات انا وصلت لدرجه اني اتلخبطت مكنتش عارفه الجيش صح ولا غلط لكن توفيق عكاشه الي مش عاجبهم صححلي معلومات غلط عندي كتير 
</su>
<su id="bolt-arz-DF-175-182188-1041817_p1_su3">
 الجيش مهما حصل هو كيان مصر وهو حامي مصر وعيب قوي السفاله الي بيعملها البعض ضد الجيش ارجوكم فوقو قبل فوات الاوان الجيش لو سقط اوتخلى عنا هنضيع لكن انا كلي ثقه في الله ان مصر ربنا حاميها ليوم الدين وبقول لاخواتنا المسيحيين متزعلوش من الجيش ده برضه هو الي حامي بلدكم مصر لان مصر بتاعتنا كلنا لازم نيجي على نفسنا عشان مصر وننسى اي حاجه مزعلانا ونفوض امرنا لله
</su>
</post>
<post id="bolt-arz-DF-175-182188-1041817_p3">
<su id="bolt-arz-DF-175-182188-1041817_p3_su1">
 انا معاكى
</su>
<su id="bolt-arz-DF-175-182188-1041817_p3_su2">
 والله نفسي اعرف هما لية مش بيطقوة
</su>
</post>
<post id="bolt-arz-DF-175-182188-1041817_p4">
<su id="bolt-arz-DF-175-182188-1041817_p4_su1">
 يا مصريين مضيعناش وضيع البلد غير كلمة عااااااااش فلان
</su>
<su id="bolt-arz-DF-175-182188-1041817_p4_su2">
 عاش ليه ولمين كلنا هنموت
</su>
<su id="bolt-arz-DF-175-182188-1041817_p4_su3">
 عااااااش الوطن وليس الاشخاص
</su>
<su id="bolt-arz-DF-175-182188-1041817_p4_su4">
 يا مصريين حبوا بلدكم متحبوش اصحاب السلطه
</su>
<su id="bolt-arz-DF-175-182188-1041817_p4_su5">
 توفيق عكاشه مين يا قمر اللي صححلك معلوماتك انا مش هتكلم عليه
</su>
<su id="bolt-arz-DF-175-182188-1041817_p4_su6">
 عشان لما قلت رايي فيه الاداره حظرتني ومش طالبه بصراحه حظر
</su>
</post>
<post id="bolt-arz-DF-175-182188-1041817_p5">
<su id="bolt-arz-DF-175-182188-1041817_p5_su1">
 """"نصيحة لاعضاء حركة 6 ابريل """"""""""""""""""""""""""""""""""""
</su>
<su id="bolt-arz-DF-175-182188-1041817_p5_su2">
 طبعا عرفتوا ان ممدوح حمزه خلع. وخلوا بالكم ان قيادات 6 ابريل بتجهز نفسها عشان تخلع. والى هيلبسها هما الشباب الغلابه المضحوك عليهم. وده اكبر درس للشباب المضحوك عليهم والنصيحه هى :
</su>
<su id="bolt-arz-DF-175-182188-1041817_p5_su3">
 - اذا صدرت اومر من قيادات 6 ابريل ليكم بعمل اى شئ لازم تصروا ان تكون هذه القيادات فى مقدمة الصفوف. فأذا رفضوا تحت اى سبب فاعلموا انهم يرمونكم فى الموت ثم يتاجروا بموتكم.وفى اسوء الاحوال اذا تم القبض عليكم هيسفروا يتعالحوا فى المانيا.
</su>
<su id="bolt-arz-DF-175-182188-1041817_p5_su4">
 """""""""""""""""""""""""""""""""""""""""""""" """" واحدة مصرية مشفقة عليكم""""""
</su>
</post>
<post id="bolt-arz-DF-175-182188-1041817_p7">
<su id="bolt-arz-DF-175-182188-1041817_p7_su1">
 توفيق عكاشة تانى
</su>
<su id="bolt-arz-DF-175-182188-1041817_p7_su2">
 ارحمونا بقا
</su>
<su id="bolt-arz-DF-175-182188-1041817_p7_su3">
 طب ما راحش قدمهم لية للنائب العام
</su>
<su id="bolt-arz-DF-175-182188-1041817_p7_su4">
 ولا هو مالوش غير فى البط
</su>
</post>
<post id="bolt-arz-DF-175-182188-1041817_p8">
<su id="bolt-arz-DF-175-182188-1041817_p8_su1">
 تسلمىىىىىىىىىىىىىىىىىىىىىىىىىىىىىىىىىىىىىى بجد عاش المجلس العسكرى و يارب يدوا كل اللى عايز يخربها على دماغه
</su>
<su id="bolt-arz-DF-175-182188-1041817_p8_su2">
 والله انا حاسة انه كده صبر عليهم بزياددددددددة و لو سابهم اكتر من كده مش حنعرف نخرج من بيونا بعد كده
</su>
</post>
<post id="bolt-arz-DF-175-182188-1041817_p9">
<su id="bolt-arz-DF-175-182188-1041817_p9_su1">
 هو ايه الحب الخرافي للمجلس ده ؟!!
</su>
<su id="bolt-arz-DF-175-182188-1041817_p9_su2">
 ومتقوليليش اصله حمي الثورة علي اساس ان المدافعين عن المجلس يذوبون عشقا للثورة و لذلك بالتبعية يذوبون عشقا للمجلس من فرط الامتنان انه حماها !!!!
</su>
<su id="bolt-arz-DF-175-182188-1041817_p9_su3">
 انتو تعرفوا انجازات المجلس الاعلي كأفراد ؟! قبل الثورة طبعا..ماذا قدم هؤلاء لمصر - من خلال معرفتكم الوثيقة بهم كما يبدو - حتي تدافعون عنهم كل هذا الدفاع ؟؟؟!!
</su>
<su id="bolt-arz-DF-175-182188-1041817_p9_su4">
 ماذا حقق لكم هؤلاء الافراد كمواطنين حتي تدافعوا عنهم ليل نهار ؟!!
</su>
<su id="bolt-arz-DF-175-182188-1041817_p9_su5">
 في انتظار اجابة منطقية
</su>
</post>
<post id="bolt-arz-DF-175-182188-1041817_p16">
<su id="bolt-arz-DF-175-182188-1041817_p16_su1">
 يا بنتى ما فيش فايدة ده انتى حيتقيملك سىء للصبح الشعب ده عمره ما حيعجبه حد انتى فكرك حتى بعد ماننتخب ريس للبلد دى حتتعدل ولا حيعجبهم انسسسسسسسسسسسسسسسسى برده حيطلعولك فى القطط الفطسة ويقلولوه امشى ويترقوه عليه وحتشوفى اللى عمرك ما كنتى بتشفيه
</su>
<su id="bolt-arz-DF-175-182188-1041817_p16_su2">
 انا زهقت ومليت خلالالالالالاص من اللى بيحصل ده
</su>
</post>
</multipost>
