<multipost id="bolt-arz-DF-214-191882-4048311" language="Arabic">
<post id="bolt-arz-DF-214-191882-4048311_p1">
<su id="bolt-arz-DF-214-191882-4048311_p1_su1">
 الصراحة أنا من عشاق الرعب
</su>
<su id="bolt-arz-DF-214-191882-4048311_p1_su2">
 أحب قصص الرعب جدا,
</su>
<su id="bolt-arz-DF-214-191882-4048311_p1_su3">
 و ياسلام لو كانت القصص دي مسموعة
</su>
<su id="bolt-arz-DF-214-191882-4048311_p1_su4">
 أذكر زمان لما كنت صغير كان أحسن قعدات إللي كانت مليئة بحكايات الرعب و العفاريت
</su>
<su id="bolt-arz-DF-214-191882-4048311_p1_su5">
 لما كنا نقعد بالليل في الصيف بالقرب من بيت مهجور عندنا في الحتة
</su>
<su id="bolt-arz-DF-214-191882-4048311_p1_su6">
 و كنا شلة كبيرة من عيال الحتة
</su>
<su id="bolt-arz-DF-214-191882-4048311_p1_su7">
 و كل واحد يقول ما في جعبته من حكايات
</su>
<su id="bolt-arz-DF-214-191882-4048311_p1_su8">
 طبعا التلتين منها كذب و التلت الباقي مشكوك فيه
</su>
<su id="bolt-arz-DF-214-191882-4048311_p1_su9">
 بس الصراحة كنت أقوم في قمة المتعة
</su>
<su id="bolt-arz-DF-214-191882-4048311_p1_su10">
 بالرغم من إني كنت ببص ورايا و كأن واحد بيتتبعني
</su>
<su id="bolt-arz-DF-214-191882-4048311_p1_su11">
 و كنت اتغلب على خوفي بإني أخدها جري لحد البيت
</su>
<su id="bolt-arz-DF-214-191882-4048311_p1_su12">
 و أول ماشوف أبي و أمي يذوب خوفي من دفئ حنانهم
</su>
<su id="bolt-arz-DF-214-191882-4048311_p1_su13">
 و أنسى كل الحكيات اللي إتقالت
</su>
<su id="bolt-arz-DF-214-191882-4048311_p1_su14">
 و الصراحة أنا نشأت في منطقة شعبية مليئة بتراث لا بأس به من هذه الحكايات من النداهة للشجرة اللي اتقتل عندها ناس كتير و بتطلع عفاريتهم
</su>
<su id="bolt-arz-DF-214-191882-4048311_p1_su15">
 و كذلك الساقية القديمة و البيت المهجور و الغيطان و القطط و الكلاب السوداء و ما إلى ذلك من أشياء المرعبة
</su>
<su id="bolt-arz-DF-214-191882-4048311_p1_su16">
 و لا أذكر أني قد مررت بقصة حقيقية واقعية تضعني على المحك مع أي قوى خفية أو عالم غيبي
</su>
<su id="bolt-arz-DF-214-191882-4048311_p1_su17">
 إلا بعض المواقف البسيطة التي تحتمل أكثر من تفسير
</su>
<su id="bolt-arz-DF-214-191882-4048311_p1_su18">
 و أنا أدعو كل أعضاء منتديات شباب مصر لو حد منهم مر بتجربة في عالم ما وراء الطبيعة أو عالم الرعب و العفاريت ياريت ما يبخلش علينا بيها
</su>
<su id="bolt-arz-DF-214-191882-4048311_p1_su19">
 و أذكر الأخوة الأعضاء أن الموضوع للمتعة و الإثارة ليس إلا
</su>
<su id="bolt-arz-DF-214-191882-4048311_p1_su20">
 و إن كان سيلهي عن طاعة أو ذكر لله في هذه الأيام الكريمة فليؤجل المشاركة لوقت مناسب
</su>
<su id="bolt-arz-DF-214-191882-4048311_p1_su21">
 و جزاكم الله خيرا
</su>
</post>
<post id="bolt-arz-DF-214-191882-4048311_p4">
<su id="bolt-arz-DF-214-191882-4048311_p4_su1">
 هههههههه
</su>
<su id="bolt-arz-DF-214-191882-4048311_p4_su2">
 قووووووووول ارجووووك كمل ههههههه ،،
</su>
<su id="bolt-arz-DF-214-191882-4048311_p4_su3">
 حضرتك بتفكرنى ببرنامج ما " بعد منتصف الليل " اللى كان بيقدمه د. رفعت اسماعيل
</su>
<su id="bolt-arz-DF-214-191882-4048311_p4_su4">
 بطل قصص ما وراء الطبيعة للمبدع الدكتور أحمد خالد توفيق ،،
</su>
<su id="bolt-arz-DF-214-191882-4048311_p4_su5">
 كمان انا من عشاااق الرعب جدا ،،
</su>
<su id="bolt-arz-DF-214-191882-4048311_p4_su6">
 بس احب اترعب وحد معايا مكنش لوحدى عشان مروحش فيها ،،
</su>
<su id="bolt-arz-DF-214-191882-4048311_p4_su7">
 من وانا طفلة عندى 7 سنين كنت اقعد مع اخواتى حوالين فيلم الرعب ،،
</su>
<su id="bolt-arz-DF-214-191882-4048311_p4_su8">
 كنت احس بمتعة جميلة جدا ،،
</su>
<su id="bolt-arz-DF-214-191882-4048311_p4_su9">
 لغاية لما بقى حلمى انى أقابل عفريت أو اتصاحب مع مستذئب أو أكلم مع مصاص دماء ،،
</su>
<su id="bolt-arz-DF-214-191882-4048311_p4_su10">
 ولغاية دلوقتى متعتى انى اكون بتفرغ ع فيلم رعب مع اخواتى او انى أقرأ قصص مرعبة لوحدى وف غرفتى المغلقة المضلمة لحد كبير وع ضوء خفيف جدا اقرأ القصة واعيش مع خيالى ،،
</su>
<su id="bolt-arz-DF-214-191882-4048311_p4_su11">
 بس الصراحة الافلام محبش اتفرج عليها لوحدى لانى بجد ممكن اروح فيها ،،
</su>
<su id="bolt-arz-DF-214-191882-4048311_p4_su12">
 ومش بلاقى متعة لو اتفرجت عليها لوحدى لانى ببقى فعلا خايفة زيادة عن اللزوم ،،
</su>
<su id="bolt-arz-DF-214-191882-4048311_p4_su13">
 والغريب لما اكون مع اخواتى وكنا بنتفرج ع فيلم مرعب ،،
</su>
<su id="bolt-arz-DF-214-191882-4048311_p4_su14">
 الاقيهم كلهم بيقلولى احنا قعدنا نحلم بكوابيس مع انهم اكبر منى ،،
</su>
<su id="bolt-arz-DF-214-191882-4048311_p4_su15">
 بس انا قلتهم ليه انا ولا حملت بأى حاجة والفيلم كان جميل ومش بيخوف هههههه ،،
</su>
<su id="bolt-arz-DF-214-191882-4048311_p4_su16">
 بجد بجد الرعب ده حبى الوحيد ،،
</su>
<su id="bolt-arz-DF-214-191882-4048311_p4_su17">
 تسلم حضرتك ع الفكرة الجاامدة ،،
</su>
<su id="bolt-arz-DF-214-191882-4048311_p4_su18">
 وارجووووووووك كمل يا د. رفعت   ،،
</su>
<su id="bolt-arz-DF-214-191882-4048311_p4_su19">
 و اسفة جدا ع الاطالة بس الموضوع ممتاز  ،،
</su>
<su id="bolt-arz-DF-214-191882-4048311_p4_su20">
 احترامى وتقديرى ،،
</su>
</post>
<post id="bolt-arz-DF-214-191882-4048311_p34">
<su id="bolt-arz-DF-214-191882-4048311_p34_su1">
 معلش يا مسلم اتاخرت فى حكايتى بقالى كام يوم مش دخلت اعذورنى
</su>
<su id="bolt-arz-DF-214-191882-4048311_p34_su2">
 الحكايه هى ان زمان وانا صغيره حوالى 9 سنوات وكان فى الصيف وامى وابويا سافروا راحوا يعزوا فى بلدنا الصعيد
</su>
<su id="bolt-arz-DF-214-191882-4048311_p34_su3">
 قعدت انا واخواتى اللى اكبر منى على الترعه لوقت متاخر احنا وعيال الجيران نحكى حكايات العفاريت
</su>
<su id="bolt-arz-DF-214-191882-4048311_p34_su4">
 وفجأه لاقينا حاجه بتعمل صوت جامد جدا فى الترعه وكان فى خوص كتير اوى وهايش جدا لاقينا حاجه بتلمع فى الميه وعنيها واسعه وبتبص علينا
</su>
<su id="bolt-arz-DF-214-191882-4048311_p34_su5">
 المهم جرينا كلنا انا واخواتى والعيال اللى كانت قاعده معانا ودخلنا البيت ويومها النور كان قاطع دخلنا وقاعدنا ورا الباب وجبنه الكنبه وحطناها ورا الباب
</su>
<su id="bolt-arz-DF-214-191882-4048311_p34_su6">
  كنا خايفين لتفتحه علينا وبجد والله بعدها حد قعد يخبط علينا وينده علينا كمان كل واحد باسمه وكلنا حاضنين بعض وبنرتعش
</su>
<su id="bolt-arz-DF-214-191882-4048311_p34_su7">
  وتانى يوم ابويا وامى جوم من البلد وحكنالهم الحايه قالولنا متهيألكم لكن فى الحقيقه انى انا سمعتهم وهما قاعدين لوحدهم بيقولوا تلاقيها الجنيه اللى ساكنه فى الترعه هى اللى طلعت ليهم محدش يجيب سيرتها قدامهم 
</su>
<su id="bolt-arz-DF-214-191882-4048311_p34_su8">
 بس يومها انا روحت حكيت لاخواتى ومن ساعتها حرمنا نقعد على الترعه تانى
</su>
</post>
<post id="bolt-arz-DF-214-191882-4048311_p36">
<su id="bolt-arz-DF-214-191882-4048311_p36_su1">
 موضوع مميز اوى يا مسلم بجد
</su>
<su id="bolt-arz-DF-214-191882-4048311_p36_su2">
 وانا من الناس اللى بتعشق الرعب بجد
</su>
<su id="bolt-arz-DF-214-191882-4048311_p36_su3">
 ههههههههههههههه
</su>
<su id="bolt-arz-DF-214-191882-4048311_p36_su4">
 بس مش اوى كدا يعنى
</su>
<su id="bolt-arz-DF-214-191882-4048311_p36_su5">
 المهم احكيلك قصتى اللى عمرى ما انساها ابدا ابدا ابدا
</su>
</post>
<post id="bolt-arz-DF-214-191882-4048311_p37">
<su id="bolt-arz-DF-214-191882-4048311_p37_su1">
 احنا كنا سكنين فى دور الاخير فى بيت العيله فا المهم كان كل يوم فى الصيف نطلع فوق السطح
</su>
<su id="bolt-arz-DF-214-191882-4048311_p37_su2">
 فا المهم طلعنا فى يوم كنت انا واسرتى
</su>
<su id="bolt-arz-DF-214-191882-4048311_p37_su3">
 كنا عدد كبير اوى فا المهم كبس عليا النوم اوى هموت وانام فا قولت انا خايفه انزل تحت فى شقتنا انام لوحدى خصوصا انى كلنا كنا فوق
</su>
<su id="bolt-arz-DF-214-191882-4048311_p37_su4">
 فا خت جنب كدا ونمت مقدرتش بجد
</su>
<su id="bolt-arz-DF-214-191882-4048311_p37_su5">
 بعد ما نمت فى سابع نومه
</su>
</post>
</multipost>
