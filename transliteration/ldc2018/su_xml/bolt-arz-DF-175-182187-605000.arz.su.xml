<multipost id="bolt-arz-DF-175-182187-605000" language="Arabic">
<post id="bolt-arz-DF-175-182187-605000_p1">
<su id="bolt-arz-DF-175-182187-605000_p1_su1">
 ليه يا مصريين تعملوا فى البلد كده
</su>
<su id="bolt-arz-DF-175-182187-605000_p1_su2">
  اى حد يقولكم الدين تجروا عليه فكروا بعقولكم قبل قلبكم
</su>
<su id="bolt-arz-DF-175-182187-605000_p1_su3">
 الدين لله والوطن للجميع  
</su>
<su id="bolt-arz-DF-175-182187-605000_p1_su4">
 مش معنى اننا لما نتخب الاخوان او السلف يبقى حندخل الجنة ولما ننتخب العلمانين او الليبرالين يبقى على جهنم وبئس المصير
</su>
<su id="bolt-arz-DF-175-182187-605000_p1_su5">
 الى حصل فى الانتخابات ده فكرنى بقصة الاسكندر لما دخل مصر 
</su>
<su id="bolt-arz-DF-175-182187-605000_p1_su6">
 لما جه الاسكندر مصر وكانوا المصريين قرفانين من الفرس رحبوا بييييييييييه عشان يخلصهم
</su>
<su id="bolt-arz-DF-175-182187-605000_p1_su7">
  وعشان يقرب للمصريين اوى ويحبوه احترم الالهة بتاعتهم وقالهم انا ابن الاله امون
</su>
<su id="bolt-arz-DF-175-182187-605000_p1_su8">
 هو ده الى حصل بالملى من امبارح للنهاردة القياس مع الفارق طبعا
</su>
<su id="bolt-arz-DF-175-182187-605000_p1_su9">
 وللاسف كل الى انتخبوا الاخوان والسلف همهم المادة التانية للدستور ومش عارفة ايه المادة التانية سواء اتشالت او لسة موجودة 
</su>
<su id="bolt-arz-DF-175-182187-605000_p1_su10">
 مصر دولة اسلامية وحتفضل طول عمرها اسلامية حيروحوا فيين يعنى
</su>
<su id="bolt-arz-DF-175-182187-605000_p1_su11">
 زى تركيا معندهمش مادة تانية للدستور و هما دولة اسلامية والاتراك مسلمين
</su>
</post>
<post id="bolt-arz-DF-175-182187-605000_p3">
<su id="bolt-arz-DF-175-182187-605000_p3_su1">
 انا انتخبت الاخوان مش عشان الماده الثانيه من الدستور لان محدش يجرؤ انه يغيرها اصلا
</su>
<su id="bolt-arz-DF-175-182187-605000_p3_su2">
 انا انتخبت الاخوان لان شايفه انهم من احق الناس حاليا بالبرلمان
</su>
<su id="bolt-arz-DF-175-182187-605000_p3_su3">
 الانتخابات خلصت عندنا اللي انتخب انتخب خلاص
</su>
<su id="bolt-arz-DF-175-182187-605000_p3_su4">
 كفايه بقي كل واحد عنده عقل يفكر بيه ويعرف ايه الصح وايه المفيد مش كل شويه حنعد نجرح في بعض عشان انتخابات الله اعلم بعد كده حيحصل فيها ايه
</su>
</post>
<post id="bolt-arz-DF-175-182187-605000_p4">
<su id="bolt-arz-DF-175-182187-605000_p4_su1">
 الناس قالت كلمتها ودى حرية راى 
</su>
<su id="bolt-arz-DF-175-182187-605000_p4_su2">
 خلينا نجرب وازا مطلعوش زى محنا عاوزين الناس مش هتنتخبهم تانى
</su>
<su id="bolt-arz-DF-175-182187-605000_p4_su3">
  ازا انتى بتحبى مصر اللى انتخبوا الاخوان بردوا بيحبوا مصر 
</su>
<su id="bolt-arz-DF-175-182187-605000_p4_su4">
 بعدين الاخوان مسلمين مصريين مش زى الاسكندر اللى مش مصرى وال كان جاى يخلص المصريين من الظلم
</su>
</post>
<post id="bolt-arz-DF-175-182187-605000_p6">
<su id="bolt-arz-DF-175-182187-605000_p6_su1">
 خلاص كنا بنعمل دعايه والانتخابات خلصت زى الدعايه الى انتى عملاها دى بالضبط وده مش انتماء دينى اكتر منو انتماء سياسى
</su>
<su id="bolt-arz-DF-175-182187-605000_p6_su2">
 وانا احب الى يمثلنى فى البرلمان بيقول انا مسلم متدين احسن ما اختار واحد بيقول الحجاب مش مهم
</su>
<su id="bolt-arz-DF-175-182187-605000_p6_su3">
 واحنا مش هنفرض الحجاب لو وصلنا
</su>
<su id="bolt-arz-DF-175-182187-605000_p6_su4">
 انا بقى عايزة واحد يقر الحجاب الى فرضه ربنا بدل ما احنا كبرنا وما سمعناش على حديث الرسول الى بيقول البنت لما تبلغ تحتجب
</su>
<su id="bolt-arz-DF-175-182187-605000_p6_su5">
 بدل ما الدنيا تبقى سداح مداح والمجتمع مليان سبهلله
</su>
<su id="bolt-arz-DF-175-182187-605000_p6_su6">
 دا احنا بنقعد قدام التليفزيون نتكسف من الى بيجى فيه قدام عيالنا امال قدام ربنا هنعمل ايه
</su>
<su id="bolt-arz-DF-175-182187-605000_p6_su7">
 انتى الى طرحتى الكلام وعموما خلاص مش هنتكلم عنهم تانى الا ان نجحوا بقى
</su>
<su id="bolt-arz-DF-175-182187-605000_p6_su8">
 ولا بلاش كمان
</su>
<su id="bolt-arz-DF-175-182187-605000_p6_su9">
 ربنا ينصرهم
</su>
</post>
<post id="bolt-arz-DF-175-182187-605000_p7">
<su id="bolt-arz-DF-175-182187-605000_p7_su1">
 ربنا يحمى مصر و يبارك لها و يبارك فيها
</su>
</post>
<post id="bolt-arz-DF-175-182187-605000_p10">
<su id="bolt-arz-DF-175-182187-605000_p10_su1">
 انا نزلت عشان تعديل الدستور يكون فيه سلفيين فى اللجنه اللى هاتعديل الدستور
</su>
</post>
<post id="bolt-arz-DF-175-182187-605000_p11">
<su id="bolt-arz-DF-175-182187-605000_p11_su1">
 دى سمعتيها من مييين ولا انتو اللى مألفينها
</su>
<su id="bolt-arz-DF-175-182187-605000_p11_su2">
 وبعدين ملوش لازمة الكلام ده ابدااا ومينفعشى يتقاال
</su>
<su id="bolt-arz-DF-175-182187-605000_p11_su3">
 ومين قالك ان اللى انتخب الاخوان انتخبهم علشان المادة التانبة من الدستور
</su>
<su id="bolt-arz-DF-175-182187-605000_p11_su4">
 محدش يجرؤ يمس المادة التيانية سواء اخوان او علمانى او غيره
</su>
<su id="bolt-arz-DF-175-182187-605000_p11_su5">
 لكن الفكرة فى حاجات تانية كتيير فى تطبيق الشريعة ومراقبة ربنا فى كل حاجة
</su>
</post>
<post id="bolt-arz-DF-175-182187-605000_p12">
<su id="bolt-arz-DF-175-182187-605000_p12_su1">
 مألفينها اييه بس ده ناس كتير هنا قالتها
</su>
<su id="bolt-arz-DF-175-182187-605000_p12_su2">
 بعدين ميين الى عمل المادة التانية للدستور دى سلفى ولا اخوانى
</su>
<su id="bolt-arz-DF-175-182187-605000_p12_su3">
 مكنش فيه لا دول ولا دول
</su>
<su id="bolt-arz-DF-175-182187-605000_p12_su4">
 الى عملها ليبرالى
</su>
</post>
<post id="bolt-arz-DF-175-182187-605000_p13">
<su id="bolt-arz-DF-175-182187-605000_p13_su1">
 معاكى ااننا شعب ملتزم
</su>
<su id="bolt-arz-DF-175-182187-605000_p13_su2">
 بس بصى كنا اعظم حضارة فى العالم دلوقتى بنشحت من امريكا 
</su>
<su id="bolt-arz-DF-175-182187-605000_p13_su3">
 دلوئتى بنشحت من امريكا لما اتخلينا عن دينا ويعناه بالرخيص
</su>
<su id="bolt-arz-DF-175-182187-605000_p13_su4">
 لما الواحد بقة يروح البلاد دى يتكسف يقول انه مسلم
</su>
<su id="bolt-arz-DF-175-182187-605000_p13_su5">
 لما المسلم نفسه بقة ثورة مشينة عن الاسلام ان كان فى الاخلااق والمعاملات او فى العبادات
</su>
<su id="bolt-arz-DF-175-182187-605000_p13_su6">
 شوفى لما كنا متمسكين بدينا واسلامنا كنا سايدين العالم كله والعالم كله هو اللى اخد الحضارة مناا 
</su>
<su id="bolt-arz-DF-175-182187-605000_p13_su7">
 والعلم بدايته كانت من عندنا
</su>
<su id="bolt-arz-DF-175-182187-605000_p13_su8">
 كانوا بييجوا يتعلموا مناا
</su>
<su id="bolt-arz-DF-175-182187-605000_p13_su9">
 ويوم ما اتخلينا عن دينا بقينا اذل امة وبقينا نشحت من ماما امريكا
</su>
<su id="bolt-arz-DF-175-182187-605000_p13_su10">
 بس اللى متعرفيهوش اننا مش هنرجع تانى على راس الامم كلها الا بدينا وبتمسكنا بدينا وباسلامنا واخلاقنا
</su>
</post>
<post id="bolt-arz-DF-175-182187-605000_p15">
<su id="bolt-arz-DF-175-182187-605000_p15_su1">
 واسمه ايه بقة الاخ الليبرالى اللى عمل المادة التانية من الدستور
</su>
<su id="bolt-arz-DF-175-182187-605000_p15_su2">
 وان كان هو اللى عملها ولا يتم تطبيقها فالاخوان والسلفيين بينادول بتفعيلها فى الحياة بجد مش مجرد كلمة ولا انتى عاوزاها مجرد كلمة فى دستور من غير تفعيل
</su>
<su id="bolt-arz-DF-175-182187-605000_p15_su3">
 لا انت مش وخده بالك هى مش فارق معاه تتشال اصلا
</su>
<su id="bolt-arz-DF-175-182187-605000_p15_su4">
 وطبعا واضح ان الاخت متعرفش ان الحجاب ممنوع فى تركيا فى المدارس والجامعات 
</su>
<su id="bolt-arz-DF-175-182187-605000_p15_su5">
 ومتعرفش ان اردجوان كان بيعلم ولاده خارج تركيا علشان يفضلوا بحجابهم
</su>
</post>
<post id="bolt-arz-DF-175-182187-605000_p21">
<su id="bolt-arz-DF-175-182187-605000_p21_su1">
 اللهم ولي من يصلح ولا يفسد
</su>
<su id="bolt-arz-DF-175-182187-605000_p21_su2">
 علي فكرة انا مش عايزة نبقي زي تركيا والشباب يخلفوا من البنات من غير زواج  والمسلمة تتزوج المسيحي علشان حرية شخصية  والخموووووووووووور في كل بيت ومع ذلك بيصوموا وبيصلوا وكل شوية نقول كل واحد حر مش فاهمة يعني ايه
</su>
<su id="bolt-arz-DF-175-182187-605000_p21_su3">
 يعني الواحدة تخلف وتزني وتقول لربنا ديه حريتي الشخصية
</su>
<su id="bolt-arz-DF-175-182187-605000_p21_su4">
 ونخلي ولادنا يتربوا في جو زي بتاع تركيا ويتفرجوا علي القذاراة ونقول حرية شخصية 
</su>
<su id="bolt-arz-DF-175-182187-605000_p21_su5">
 والاختلاط حرية شخصية والخموووووووووور
</su>
<su id="bolt-arz-DF-175-182187-605000_p21_su6">
 عامة ربنا يصلح حال البلد بس انا مش عايزة بلدي تبقي زي تركيا ابداااااااااا
</su>
</post>
<post id="bolt-arz-DF-175-182187-605000_p23">
<su id="bolt-arz-DF-175-182187-605000_p23_su1">
 وانا بدعى ان مصر تبقى زى تركيا فى علمها ونظامها ونظافتها واقتصادها وفكرها 
</su>
<su id="bolt-arz-DF-175-182187-605000_p23_su2">
 مش لازم نبص للدنيا كلها من ناحية واحدة بس ونسيب الناحية الاخرى 
</su>
<su id="bolt-arz-DF-175-182187-605000_p23_su3">
 يعنى تعالوا نتعلم بقا نبص على الايجابيات وتحاول نعملها
</su>
<su id="bolt-arz-DF-175-182187-605000_p23_su4">
  ليه دايما بنبص على السلبيات
</su>
<su id="bolt-arz-DF-175-182187-605000_p23_su5">
 عاوزيين نتقدم يا بلد
</su>
<su id="bolt-arz-DF-175-182187-605000_p23_su6">
 ولو فيه سلبيات نجتنبها
</su>
</post>
<post id="bolt-arz-DF-175-182187-605000_p24">
<su id="bolt-arz-DF-175-182187-605000_p24_su1">
 الاخت صاحبة الموضوع ايه مشكلتك مع السلفيين او الاسلاميين بمعنى اصح
</su>
<su id="bolt-arz-DF-175-182187-605000_p24_su2">
 كل واحد انتخب اللى شايف انه يصلح و ده حقنا
</su>
<su id="bolt-arz-DF-175-182187-605000_p24_su3">
 انما فكرة انك تقررى اننا انتخبنا الاسلاميين عشان الماده التانية دى غلط و انتى كده بتبصى للموضوع من خرم ابره
</su>
<su id="bolt-arz-DF-175-182187-605000_p24_su4">
 احنا جربنا كل مناهج الحكم اعتقد مافيهاش مشكلة لما نجرب حكم الاسلاميين
</su>
<su id="bolt-arz-DF-175-182187-605000_p24_su5">
 وحتى لو طلعوا مش كويسين اعتقد ان ال4 سنين اللى حيمسكوا فيها عمرهم ما حيكونوا اسوا من ال30 سنه اللى عشناهم قبل كده و خلوا عقول و فكرة الناس تتغير عن الدين زى حضرتك كده
</su>
<su id="bolt-arz-DF-175-182187-605000_p24_su6">
 و عموما ربنا جعلنا خلفاء فى الارض و شرع لنا كل منهج الحياه اللى يقدر يسعد اى انسان سوي
</su>
</post>
<post id="bolt-arz-DF-175-182187-605000_p27">
<su id="bolt-arz-DF-175-182187-605000_p27_su1">
 لاء يا حببتى حرية الراى والديموقراطية لها شروط اهما ان تاتى بالليبراللين الى الحكم والا متبقاش دمقراطية يبقى شعب كرودة واضحك عليه لكن لو جت بالليبراليين تبقى دمقراطية وعرس ديموقراطى وحرية واكيد انتى عارفة الباقى
</su>
</post>
<post id="bolt-arz-DF-175-182187-605000_p32">
<su id="bolt-arz-DF-175-182187-605000_p32_su1">
 السياسة لعبة قذرة بالنسبة للانسان ال.......... اللى ممكن يكدب ويخدع ويغش.......لكن الرسول صلى الله عليهم وسلم مارسها بمنتهى الشرف والنزاهة
</su>
<su id="bolt-arz-DF-175-182187-605000_p32_su2">
 علمنا كيف نحكم دولة ونتعامل مع الخارج والداخل بما يرضى ربنا
</su>
<su id="bolt-arz-DF-175-182187-605000_p32_su3">
 ملحوظة : الاسلام هو الدين الوحيد اللى نبيه استطاع اقامة دولة حقيقية كاملة فيها جيش وليها سياستها المستمدة من الدين فالكلام الفارغ بتاع فصل الدين عن السياسة ده للأسف اتعلمناه من اوروبا اللى لفظوا دينهم لانه غير صالح لاقامة الحياة
</su>
</post>
<post id="bolt-arz-DF-175-182187-605000_p34">
<su id="bolt-arz-DF-175-182187-605000_p34_su1">
 ايوة صوتك امانه و هتتسالى يم القيامة اديتيه لمين اديته للى عامل شرع على هواه و يقولك حريه ولا اديته للى رافع دينك لفوق و همه رضاك
</su>
<su id="bolt-arz-DF-175-182187-605000_p34_su2">
 سؤال بس لو سمحتى
</su>
<su id="bolt-arz-DF-175-182187-605000_p34_su3">
 عاجبك حال البلد و الفساد فيها بيزيد يوم بعد يوم
</su>
<su id="bolt-arz-DF-175-182187-605000_p34_su4">
 لما الناس مبقتش عارفه ايه الصح و ايه الغلط و من كتر الغلط للاسف فاكرين انهم كده على الصح
</su>
<su id="bolt-arz-DF-175-182187-605000_p34_su5">
 اديكى عشتى فى عصر مبارك و اديها كمان حريه و اديكى شايفه النتيجه
</su>
<su id="bolt-arz-DF-175-182187-605000_p34_su6">
 خلينا بقى نتغير يا شيخه
</su>
</post>
</multipost>
