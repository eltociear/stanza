<multipost id="bolt-arz-DF-221-194675-6456268" language="Arabic">
<post id="bolt-arz-DF-221-194675-6456268_p1">
<su id="bolt-arz-DF-221-194675-6456268_p1_su1">
 سلام عليكم
</su>
<su id="bolt-arz-DF-221-194675-6456268_p1_su2">
 انا جربت الرقم القومى بتاعى فى موقع الانتخابات المصرية ولقيت ان عندى الصلاحية انى اشترك بالانتخابات
</su>
<su id="bolt-arz-DF-221-194675-6456268_p1_su3">
  ولكن المشكلة انى برة مصر ودى فيها مشكلتين 
</su>
<su id="bolt-arz-DF-221-194675-6456268_p1_su4">
 اولا معرفش امتى ولا فين ولا ازاى هروح انتخب 
</su>
<su id="bolt-arz-DF-221-194675-6456268_p1_su5">
 هل فى القنصلية ولا السفارة ولا فين 
</su>
<su id="bolt-arz-DF-221-194675-6456268_p1_su6">
 واية هى الألية المحددة للموضوع دة 
</su>
<su id="bolt-arz-DF-221-194675-6456268_p1_su7">
 والاهم من دة هل فى شيء ممكن يؤكد على نزاهة تصويتى انا وغيرى يعنى مش ممكن يحصل لعب فى اصواتنا واحنا هنا مش فى مصر ؟
</su>
<su id="bolt-arz-DF-221-194675-6456268_p1_su8">
 والاهم من دة كله انا معرفش مين اللى مترشح فى دايرتى فى بلدى وهل فلان دة فلول ولا اخوان ولا سلفى ولا عفريت 
</su>
<su id="bolt-arz-DF-221-194675-6456268_p1_su9">
 هل هنرجع لنظام علم عالهلال والجمل او رشح المرشح الوسيم ابو بدلة وكرافته ؟
</su>
<su id="bolt-arz-DF-221-194675-6456268_p1_su10">
 افيدونا افادكم الله
</su>
</post>
<post id="bolt-arz-DF-221-194675-6456268_p3">
<su id="bolt-arz-DF-221-194675-6456268_p3_su1">
 عصام شرف كتب على تويتر دلوقتي التويتة التالية:
</su>
<su id="bolt-arz-DF-221-194675-6456268_p3_su2">
 أنا مش فاهم هوه يقصد ايه بالظبط.. بس بما إني متعود إن عصام شرف متعود دايمان يقول كلام لا يودي ولا يجيب.. فبالأغلب يقصد بكرة (الخميس 10 نوفمبر) 
</su>
<su id="bolt-arz-DF-221-194675-6456268_p3_su3">
 المشار إله فوق بإنه بدأ التسجيل بالجداول الإنتخابية..
</su>
<su id="bolt-arz-DF-221-194675-6456268_p3_su4">
 عايزكم من بكرة الصبح تعملوا هليلة قدام سفاراتنا يا شباب.. 
</su>
<su id="bolt-arz-DF-221-194675-6456268_p3_su5">
 وإعملولنا فيد باك على طول باللى حصل لكم هناك ولقيتوا الإجراءات ماشية إزاي والناس متعاونة ولا بتستعبط وكل الكلام ده..
</su>
</post>
<post id="bolt-arz-DF-221-194675-6456268_p8">
<su id="bolt-arz-DF-221-194675-6456268_p8_su1">
 الكلام ده مش مظبوط و خد عندك اللي حصل و بيحصل على أرض الواقع..
</su>
<su id="bolt-arz-DF-221-194675-6456268_p8_su2">
 الرقم القومي مش عند كل المصريين بالخارج.. ومينفعش تنتخب بالبسبور أبداً..
</su>
<su id="bolt-arz-DF-221-194675-6456268_p8_su3">
 طيب الحل أنك تطلع بطاقة رقم قومي بسرعة من السفارة.. مش كدة؟
</su>
<su id="bolt-arz-DF-221-194675-6456268_p8_su4">
 لأ مش كدة عشان لكل قارة في لجنة من وزارة الداخلية و مصلحة الأحوال المدنية بتلف على البلاد بتاعة القارة بشكل دوري.. عشان تطلع بطاقة الرقم القومي.. 
</su>
<su id="bolt-arz-DF-221-194675-6456268_p8_su5">
 فالبطاقة بتاخد 3 شهور عشان تطلع..
</su>
<su id="bolt-arz-DF-221-194675-6456268_p8_su6">
 طيب أيه الحل يا بيه؟
</su>
<su id="bolt-arz-DF-221-194675-6456268_p8_su7">
 طلع شهادة الميلاد الجديدة بسرعة من مصر عشان بتطلع في نفس اليوم و فيها أم الرقم القومي..
</su>
<su id="bolt-arz-DF-221-194675-6456268_p8_su8">
 أتحلت المشكلة؟
</su>
<su id="bolt-arz-DF-221-194675-6456268_p8_su9">
 لأ برضة.. الحكومة في قرارها الإداري بالسماح للمصريين في الخارج بممارسة حقوقهم السياسية قالت.. "يسمح فقط لحاملي الرقم القومي قبل 27 سبتمبر 2011 بإعطاء صوته"..
</su>
<su id="bolt-arz-DF-221-194675-6456268_p8_su10">
 فالإجابة هي.. المصريين في الخارج فعلياً لن يصوتوا بالأعداد الملائمة و الأمر مُنتهى 
</su>
<su id="bolt-arz-DF-221-194675-6456268_p8_su11">
 و الخبر بتاع السماح للمهاجرين و المغتربين بممارسة الحقوق السياسية كان غرضه إستهلاك إعلامي محلي و دولي 
</su>
<su id="bolt-arz-DF-221-194675-6456268_p8_su12">
 و لم تتخذ فيه الحكومة أي إجراءات جدية بل أتسمت بالتعنت و التغابي..
</su>
</post>
<post id="bolt-arz-DF-221-194675-6456268_p9">
<su id="bolt-arz-DF-221-194675-6456268_p9_su1">
 مرحبا
</su>
<su id="bolt-arz-DF-221-194675-6456268_p9_su2">
 مجرد تفسير ممكن يكون خارج عن الموضوع
</su>
<su id="bolt-arz-DF-221-194675-6456268_p9_su3">
 في رابط لوضعه أستاذ بلبل تحت تعليقه قرأت هالتعليق :
</su>
<su id="bolt-arz-DF-221-194675-6456268_p9_su4">
 لمن لايعلم: 
</su>
<su id="bolt-arz-DF-221-194675-6456268_p9_su5">
 فأن مايثار حاليا بشأن دعوه المصريين المقيمون بالخارج للتصويت فيه عوار شديد 
</su>
<su id="bolt-arz-DF-221-194675-6456268_p9_su6">
 اذا ان القانون قد حدد من له الحق فى ذلك وهو المصرى المقيد اسمه بالقنصليه المصريه فى تلك الدوله 
</su>
<su id="bolt-arz-DF-221-194675-6456268_p9_su7">
 وبالتالى فأن الحق فى التصويت لاينسحب على من يقيمون بالخارج ولم يقيدوا اسمائهم بالقنصليات وهو المفهوم من نص الماده 12 من القانون رقم 73 لسنه 1956 ء 
</su>
<su id="bolt-arz-DF-221-194675-6456268_p9_su8">
 يترتب على ذلك انه ليس كل من يقيم بالخارج له الحق فى التصويت مالم يكن قد تم قيده بالقنصليه المصريه من قبل مع الاخذ فى الاعتبار ان القانون رقم 73 مازال ساريا وكل التعديلات الوارده عليه لم تلغيه بل ابقت عليه.
</su>
<su id="bolt-arz-DF-221-194675-6456268_p9_su9">
 إن كان كدلك أظن أن هذا عادي وهو لجاري في كل دول ،
</su>
<su id="bolt-arz-DF-221-194675-6456268_p9_su10">
 فأي إنسان مغترب عن بلده بأوراق رسمية فأكيد أنه مسجل إسمه في القنصلية تابعة لبلده ، إلا إن كان يتعامل فقط بأوراق الجنسية لدولة المقيم فيها، مع عدم الإحتفاظ ببطاقته الوطنية لبلده الأصلي ،
</su>
<su id="bolt-arz-DF-221-194675-6456268_p9_su11">
 إن كان مثل عندنا بالمغرب ،فهؤلاء بيكونو لهم سنين طويلة لن يزورو بلدهم وليس لهم أوراق تخص بلدهم الأصلي ،
</su>
<su id="bolt-arz-DF-221-194675-6456268_p9_su12">
 إذن فهم يتحملون بعض المسؤولية مما يحصل لهم الآن.
</su>
</post>
</multipost>
