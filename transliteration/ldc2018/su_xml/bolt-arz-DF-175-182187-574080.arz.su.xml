<multipost id="bolt-arz-DF-175-182187-574080" language="Arabic">
<post id="bolt-arz-DF-175-182187-574080_p2">
<su id="bolt-arz-DF-175-182187-574080_p2_su1">
 ليه قرر يرجع ان شاء الله ؟!!!
</su>
<su id="bolt-arz-DF-175-182187-574080_p2_su2">
 كان بيقول ان أحوال البلد مش عاجباه ولذلك قرر انه ينسحب وعمل من انسحابه بطولة أخلاقية....
</su>
<su id="bolt-arz-DF-175-182187-574080_p2_su3">
 طيب ايه اللي رجعه تاني ؟!!
</su>
</post>
<post id="bolt-arz-DF-175-182187-574080_p5">
<su id="bolt-arz-DF-175-182187-574080_p5_su1">
 انا مظنش أنه خبر أكيد
</su>
</post>
<post id="bolt-arz-DF-175-182187-574080_p6">
<su id="bolt-arz-DF-175-182187-574080_p6_su1">
 مش عارفة يا أفق بس الموضوع فيه إن وانتى عارفة السياسة وبحورها اللى مالهاش نهاية
</su>
</post>
<post id="bolt-arz-DF-175-182187-574080_p9">
<su id="bolt-arz-DF-175-182187-574080_p9_su1">
 ايوه طبعا نزاطط البرادعى كان اول واحد طالب بالتغيير لما غيره طلع يكفر الخروج ع الحاكم وكان قاعد غيره بيشوف الثورة هاتنجح ولا لا عشان يركبها واهم ركبوها وبقالهم اكتر من شهر ف المجلس عملوا ايه للبلد 
</su>
</post>
<post id="bolt-arz-DF-175-182187-574080_p12">
<su id="bolt-arz-DF-175-182187-574080_p12_su1">
 يبقى كانت لعبه من الاول
</su>
<su id="bolt-arz-DF-175-182187-574080_p12_su2">
 بصوا انا شايفاه امريكى متمصر وواخد دماغن الامريكان يعنى دماغو عاليه
</su>
<su id="bolt-arz-DF-175-182187-574080_p12_su3">
 اكيد كان في دماغو حاجه
</su>
</post>
<post id="bolt-arz-DF-175-182187-574080_p13">
<su id="bolt-arz-DF-175-182187-574080_p13_su1">
 لو رجع في قراره يبقي خبر كويس جدا بس انا متاكده انه خبر مش صحيح
</su>
</post>
<post id="bolt-arz-DF-175-182187-574080_p14">
<su id="bolt-arz-DF-175-182187-574080_p14_su1">
 و الله الراجل ده لو عمل عجين الفلاحة مش ممكن انتخبه أبدا ده باين عليه معاق ذهنيا
</su>
<su id="bolt-arz-DF-175-182187-574080_p14_su2">
 هننتخب رئيس معاق ذهنيا يا ناس
</su>
<su id="bolt-arz-DF-175-182187-574080_p14_su3">
 و نفسى اعرف مين اللى طلب منه يرشح نفسه
</su>
<su id="bolt-arz-DF-175-182187-574080_p14_su4">
 يطلعوا كده و يورونا نفسهم
</su>
<su id="bolt-arz-DF-175-182187-574080_p14_su5">
 ده لو هو الوحيد اللى مرشح نفسه برضه مش هنتخبك يا برادعى
</su>
<su id="bolt-arz-DF-175-182187-574080_p14_su6">
 يا ساتر يا رب ده لزقة
</su>
</post>
<post id="bolt-arz-DF-175-182187-574080_p20">
<su id="bolt-arz-DF-175-182187-574080_p20_su1">
 حسبى الله ونعم الوكيل هو مش لاقيله شغلانه -ده يوضح انه مش مضبوط وعايز حاجة معينة -ومش لاقى الناس عبرته كان فاكر الناس الى هتتحايل عليه عشان يرشح نفسه 
</su>
<su id="bolt-arz-DF-175-182187-574080_p20_su2">
 ومش هيكسب ولو كسب هيحكم البلد وهو عايش برده ويبعت للشعب ايميلات ولا ايه اذا مكنش قادر يقعد فى الميدان ربع ساعة وقال اتخنقت من الزحمة
</su>
<su id="bolt-arz-DF-175-182187-574080_p20_su3">
 ربنا يكشفه بأذن الله
</su>
</post>
<post id="bolt-arz-DF-175-182187-574080_p21">
<su id="bolt-arz-DF-175-182187-574080_p21_su1">
 مه معروف ان انساحة لعبة سياسية ومعروف بردة انه هيرجع تاني وهيقول ان مؤيدية ضغطوا عليه
</su>
</post>
<post id="bolt-arz-DF-175-182187-574080_p27">
<su id="bolt-arz-DF-175-182187-574080_p27_su1">
 يبااااااااااااي ليه كدا ما احنا كنا مرتاحين من الناس المنافقه دى وكنا بنقول عقبال الباقى يارب يبقى الخبر مش صحيح
</su>
</post>
<post id="bolt-arz-DF-175-182187-574080_p31">
<su id="bolt-arz-DF-175-182187-574080_p31_su1">
 كويس انه رجع
</su>
<su id="bolt-arz-DF-175-182187-574080_p31_su2">
 انا كنت هنتخبه بس دلوقتى مستنيه اشوف برنامجه وبرنامج غيره لان بجد اشهد انه اول واحد وقف ايام مكنش فى امل فى البلد دى
</su>
</post>
<post id="bolt-arz-DF-175-182187-574080_p32">
<su id="bolt-arz-DF-175-182187-574080_p32_su1">
 اعتقد لو الخبر صحيح كان طلع قال الكلام ده بنفسه
</su>
<su id="bolt-arz-DF-175-182187-574080_p32_su2">
 بس بكرة نشوف وربنا يوفقه طبعآ لو رجع لانه رجل محترم وله مواقف عديدة تحسب ليه.,
</su>
<su id="bolt-arz-DF-175-182187-574080_p32_su3">
 شكرا ياقمر ع الخبر.,
</su>
</post>
<post id="bolt-arz-DF-175-182187-574080_p42">
<su id="bolt-arz-DF-175-182187-574080_p42_su1">
 ملهوش قرار المفروض لما ياخد قرار يلتزم بيه دى مصر مش عزبه هيدرها مرة اه ومرة لا هفكر
</su>
</post>
<post id="bolt-arz-DF-175-182187-574080_p65">
<su id="bolt-arz-DF-175-182187-574080_p65_su1">
 رغم انى مش متاكده من الخبر لكن لو صحيح يبقى ده احلى خبر سمعته من فتره طويله
</su>
<su id="bolt-arz-DF-175-182187-574080_p65_su2">
 انا كنت ناويه اقاطع انتخابات الرئاسه لانى مكنتش هختار حد غير البرادعى مع انى عارفه مقدما مين اللى هيفوز لكن برضه هنزل واعمل اللى عليا لو الخبر ده صحيح
</su>
</post>
</multipost>
