<multipost id="bolt-arz-NG-169-181081-71163" language="Arabic">
<post id="bolt-arz-NG-169-181081-71163_p1">
<su id="bolt-arz-NG-169-181081-71163_p1_su1"> انا عايش و مش عايش</su>
<su id="bolt-arz-NG-169-181081-71163_p1_su2"> عندي سؤال</su>
<su id="bolt-arz-NG-169-181081-71163_p1_su3"> ازاي يكون الواحد عايش و مشعايش في نفس الوقت</su>
<su id="bolt-arz-NG-169-181081-71163_p1_su4"> اكيد لكل واحد مفهومه الخاص</su>
<su id="bolt-arz-NG-169-181081-71163_p1_su5"> ممكن واحد "زي عمرو دياب" ناقصه الحب فبكده ميكونش عايش</su>
<su id="bolt-arz-NG-169-181081-71163_p1_su6"> في ناس ناقصها حاجة تانية</su>
<su id="bolt-arz-NG-169-181081-71163_p1_su7"> ممكن كل واحد يكتب مفهومه الخاص</su>
<su id="bolt-arz-NG-169-181081-71163_p1_su8">  يا ريت</su>
<su id="bolt-arz-NG-169-181081-71163_p1_su9"> ديه اول مشاركة ليا يا ريت متخذلونيش</su>
</post>
<post id="bolt-arz-NG-169-181081-71163_p2">
<su id="bolt-arz-NG-169-181081-71163_p2_su1"> يبقى مش عايش لو ناقصه الرضى و الايمان بالله و النفس</su>
<su id="bolt-arz-NG-169-181081-71163_p2_su2"> اهلا بيك اسامه في اول مشاركه لك</su>
<su id="bolt-arz-NG-169-181081-71163_p2_su3"> بالتوفيق الدائم انشاء الله</su>
</post>
<post id="bolt-arz-NG-169-181081-71163_p3">
<su id="bolt-arz-NG-169-181081-71163_p3_su1"> اخي الكريم كاجوو</su>
<su id="bolt-arz-NG-169-181081-71163_p3_su2"> عشان دي اول مشاركة ليك عندنا يبقى اقولك رأيي</su>
<su id="bolt-arz-NG-169-181081-71163_p3_su3"> حين تشعر بكل صور الحياة فيك يعني بتتنفس وبتقدر تشرب وبتتكلم لكن في نفس الوقت قلبك ناقصه الحياة الثانية عشان يحس انه عايش</su>
<su id="bolt-arz-NG-169-181081-71163_p3_su4"> يعني بالعربي لما يدخل الحب للقلب يبقى عايش</su>
<su id="bolt-arz-NG-169-181081-71163_p3_su5"> واي حب ممكن يحيي قلبك</su>
<su id="bolt-arz-NG-169-181081-71163_p3_su6"> وخصوصا حب الله تلاقي نفسك كلك حيوية</su>
<su id="bolt-arz-NG-169-181081-71163_p3_su7"> تحيتي وتقديري</su>
</post>
<post id="bolt-arz-NG-169-181081-71163_p5">
<su id="bolt-arz-NG-169-181081-71163_p5_su1"> اهلا يا كاجو</su>
<su id="bolt-arz-NG-169-181081-71163_p5_su2"> واهلابمشاركتك الأولى</su>
<su id="bolt-arz-NG-169-181081-71163_p5_su3"> في فرق انه الواحد يعيش بس ياكل ويشرب وينام ، يعني عنده العملية بس عملية بيولوجية وبين انه بيحقق اشياء في حياته هو بيحبها وبيختارها على شان هي بتحسسه بنوع من المتعة جواه</su>
<su id="bolt-arz-NG-169-181081-71163_p5_su4"> وامثلة كتير منها الحب ومنها انه بيشتغل على شان يحقق طموح معين أو بيمارس في حياته ميول معينة وهوايات هو بيلاقي نفسه فيها</su>
<su id="bolt-arz-NG-169-181081-71163_p5_su5"> يعني انك تعمل اشياء انت بتحب تعملها ومش هي مفروضة عليك ومطلوبة منك او بتعملها على شان ترضي الناس فيها</su>
<su id="bolt-arz-NG-169-181081-71163_p5_su6"> مع تحياتي</su>
</post>
<post id="bolt-arz-NG-169-181081-71163_p8">
<su id="bolt-arz-NG-169-181081-71163_p8_su1"> بصراحة انا مش عجباني كلمة عايش ومش عايش ومش عارفة افصرها</su>
<su id="bolt-arz-NG-169-181081-71163_p8_su2"> ازاي يعني عايش ومش عايش</su>
<su id="bolt-arz-NG-169-181081-71163_p8_su3"> انا شايفة انه امر واقع علينا اننا عايشين</su>
<su id="bolt-arz-NG-169-181081-71163_p8_su4"> لكن السؤال عايشين ازاي ؟؟ ولمين ؟؟ ومع مين؟؟</su>
<su id="bolt-arz-NG-169-181081-71163_p8_su5"> لكن عايشين ومش عايشين مش مظبوطة حبتين</su>
</post>
</multipost>
