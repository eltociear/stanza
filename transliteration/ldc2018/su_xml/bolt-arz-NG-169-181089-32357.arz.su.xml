<multipost id="bolt-arz-NG-169-181089-32357" language="Arabic">
<post id="bolt-arz-NG-169-181089-32357_p1">
<su id="bolt-arz-NG-169-181089-32357_p1_su1"> انا من الحزب الوطنى ...وعشان كدا مش هسب مبارك</su>
<su id="bolt-arz-NG-169-181089-32357_p1_su2"> السلام عليكم ورحمة الله</su>
<su id="bolt-arz-NG-169-181089-32357_p1_su3"> الحمد لله والصلاة والسلام على رسول الله وبعد</su>
<su id="bolt-arz-NG-169-181089-32357_p1_su4"> احد الاخوة كتب ردا على قصيدة اوجهها الى كل من يسب مبارك</su>
<su id="bolt-arz-NG-169-181089-32357_p1_su5"> هذا هو الرابط [عزيزي الزائر يتوجب عليك التسجيل للمشاهدة الرابط للتسجيل اضغط هنا ]</su>
<su id="bolt-arz-NG-169-181089-32357_p1_su6"> فالاخ كتب يقول علي فكره انا شايف مفيش مشكله</su>
<su id="bolt-arz-NG-169-181089-32357_p1_su7"> وجهه نظرك وتحترم</su>
<su id="bolt-arz-NG-169-181089-32357_p1_su8"> انت شايف جمال مبارك حلو ؟! </su>
<su id="bolt-arz-NG-169-181089-32357_p1_su9"> تمام</su>
<su id="bolt-arz-NG-169-181089-32357_p1_su10"> حسني مبارك حلو ؟!</su>
<su id="bolt-arz-NG-169-181089-32357_p1_su11">  تمام</su>
<su id="bolt-arz-NG-169-181089-32357_p1_su12"> رأيك وانت حر</su>
<su id="bolt-arz-NG-169-181089-32357_p1_su13"> المشكله علي فكره فيك انت انك مش حاسس بالناس</su>
<su id="bolt-arz-NG-169-181089-32357_p1_su14"> شكلك موقفتش في طوابير عيش ولا شفت ناس بتغز بعضها بالمطاوي علشان رغيف</su>
<su id="bolt-arz-NG-169-181089-32357_p1_su15">  لو انت مشفتش مفيش حد من اهلك مثلا شاف او حصل معاه فساد!!!</su>
<su id="bolt-arz-NG-169-181089-32357_p1_su16"> شكلك كمان مشفتش فساد خالص في مصر ولا محسوبيه ومشفتش رأي الناس وشفت رأيك انت بس</su>
<su id="bolt-arz-NG-169-181089-32357_p1_su17"> ومحترمتش موقف الناس ورأيهم وكتيت بطريقه انا اسف اني اقول ولكنها مستفزه لتدافع عن واحد انت الوحيد اللي بتدافع عنه</su>
<su id="bolt-arz-NG-169-181089-32357_p1_su18"> ممكن علي فكره الاحسن انك تسمي نفسك عسيري اللندني لأن ممكن تقول لندن فيها اللي بتقول عليه</su>
<su id="bolt-arz-NG-169-181089-32357_p1_su19"> وانا اعتقد انك عضو في الحزب الوطني</su>
<su id="bolt-arz-NG-169-181089-32357_p1_su20"> علي فكره انا معاك في حاجه واحده بس اننا منشتموش !!!!</su>
<su id="bolt-arz-NG-169-181089-32357_p1_su21"> هذا ما قال الاخ</su>
<su id="bolt-arz-NG-169-181089-32357_p1_su22"> واقول له وللجميع ردا على ما لون بالاخضر</su>
<su id="bolt-arz-NG-169-181089-32357_p1_su23"> انا لا استحى ان اقول لك انى اشتغلت شيال تعرف حضرتك يعنى ايه شيال</su>
<su id="bolt-arz-NG-169-181089-32357_p1_su24"> عمرك شلت شوالات على ضهرك</su>
<su id="bolt-arz-NG-169-181089-32357_p1_su25"> عمرك طلعت من الفجر للمغرب عشان يوميه ب15 جنيه</su>
<su id="bolt-arz-NG-169-181089-32357_p1_su26"> عمرك اخدوك فى امن الدوله وضربوك وقالولك انت ملتزم ليه وصلواتك كلها فى المسجد وبتوزع شرائط وكتب فاضطريت تحلق اللحيه</su>
<su id="bolt-arz-NG-169-181089-32357_p1_su27"> مااظنش</su>
<su id="bolt-arz-NG-169-181089-32357_p1_su28"> انا اتمسكت 5 مرات تحرى واجيبها كعب داير ليه عشان كنت شايل سواك ومصحف ومربى لحيه</su>
<su id="bolt-arz-NG-169-181089-32357_p1_su29"> عمرك اتمسكت تحرى عشان لحيتك</su>
<su id="bolt-arz-NG-169-181089-32357_p1_su30"> اكيد محصلش</su>
<su id="bolt-arz-NG-169-181089-32357_p1_su31"> انا متغرب عن اهل بيتى 5 سنوات عشان اعمل فلوس عشان اتجوز</su>
<su id="bolt-arz-NG-169-181089-32357_p1_su32"> عمرك اتغربت خمس سنوات عن اهلك واصحابك واتزليت للى ميسواش</su>
<su id="bolt-arz-NG-169-181089-32357_p1_su33"> انا مديت ايدى اشحت بره مصر فى الكويت وبكيت لانى صعبت على نفسى</su>
<su id="bolt-arz-NG-169-181089-32357_p1_su34"> وانت عمرك ما شحت وانت جوه مصر ولا بكيت غير على حب ضاع منك بنت تافه ممكن</su>
<su id="bolt-arz-NG-169-181089-32357_p1_su35"> انا اتعرضت للاهانه والسب بره مصر وانت نايم ومتنعم جوه مصر</su>
<su id="bolt-arz-NG-169-181089-32357_p1_su36"> انا سبت قريتى الهادئه فى اقصى صعيد مصر جرجا</su>
<su id="bolt-arz-NG-169-181089-32357_p1_su37">  اظن انك متعرفهاش</su>
<su id="bolt-arz-NG-169-181089-32357_p1_su38"> سبتها ورحت اسكندريه اشتغل فى مستودع اسمنت من الفجر للساعه اتنين</su>
<su id="bolt-arz-NG-169-181089-32357_p1_su39">  انامهم 3ساعات فى اليوم</su>
<su id="bolt-arz-NG-169-181089-32357_p1_su40"> عمرك اشتغلت فى مستودع اسمنت</su>
<su id="bolt-arz-NG-169-181089-32357_p1_su41"> ظليت على هذا الحال اربع شهور عشان ارجع اعمل ايه فى بيتى تتصور اظنك متقدرش تتصور اقلك انا انا ركبت حنفية ميه لان بيتنا مكنتش فيه ميه</su>
<su id="bolt-arz-NG-169-181089-32357_p1_su42"> وكنا بنجيب من الجيران زى ناس كتير من البلد</su>
<su id="bolt-arz-NG-169-181089-32357_p1_su43"> عمرك رحت شحت ميه من الجيران </su>
<su id="bolt-arz-NG-169-181089-32357_p1_su44"> اكيد محصلش</su>
<su id="bolt-arz-NG-169-181089-32357_p1_su45"> انا نمت ايام كتير من غير عشا ليه لان امى ممعهاش فلوس والاب اتوفى وسابنا اطفال اكبرنا احنا الخمسه فى خامسه ابتدائى</su>
<su id="bolt-arz-NG-169-181089-32357_p1_su46"> عمرك نمت من غير عشا ؟</su>
<su id="bolt-arz-NG-169-181089-32357_p1_su47"> ما اظنش</su>
<su id="bolt-arz-NG-169-181089-32357_p1_su48"> انا اشتغلت فى شيل الاحجار وتشوينها يعنى فى المحجر</su>
<su id="bolt-arz-NG-169-181089-32357_p1_su49"> عمرك اشتغلت في المحجر ولا شلت حجاره وعلمت فى ظهرك </su>
<su id="bolt-arz-NG-169-181089-32357_p1_su50"> ما اظنش</su>
<su id="bolt-arz-NG-169-181089-32357_p1_su51"> وبعد كل اللى انا شفته فى حياتى جاى حضرتك تقلى شكلك موقفتش طوابير ومش حاسس بهموم الناس الخ الخ</su>
<su id="bolt-arz-NG-169-181089-32357_p1_su52"> اخى اقول لك ولكل من يتكلم فى السياسة تكلموا بس بالاسلام</su>
<su id="bolt-arz-NG-169-181089-32357_p1_su53"> يعنى بغير سب وبغير تهييج الامه على ولى الامر وان كان فاسدا ظالما</su>
<su id="bolt-arz-NG-169-181089-32357_p1_su54"> لماذا اليك هذا الموضوع لتعرف لماذا</su>
<su id="bolt-arz-NG-169-181089-32357_p1_su55"> [عزيزي الزائر يتوجب عليك التسجيل للمشاهدة الرابط للتسجيل اضغط هنا ]</su>
<su id="bolt-arz-NG-169-181089-32357_p1_su56"> والى كل مسلم اما غير ذلك فلا يخصه موضوعى لانه اى غير المسلم متيقن ان مصر بلده القبطيه وسوف ترجع له فى يوم من الايام ولو كان الثمن حياته</su>
<su id="bolt-arz-NG-169-181089-32357_p1_su57"> اقول انتقدوا السياسه</su>
<su id="bolt-arz-NG-169-181089-32357_p1_su58"> انتقدوا الرئيس</su>
<su id="bolt-arz-NG-169-181089-32357_p1_su59"> انتقدوا احمد عز</su>
<su id="bolt-arz-NG-169-181089-32357_p1_su60"> انتقدوا من تشائون لكن كما يعلمكم الاسلام الانتقاد بغير سب ولا تشنيع ولا لعن</su>
<su id="bolt-arz-NG-169-181089-32357_p1_su61"> ثم انا ليس ضدد الانتقاد فها انا انتقد الازهر فى هجمته على النقاب </su>
<su id="bolt-arz-NG-169-181089-32357_p1_su62"> اليك هذه القصيده</su>
<su id="bolt-arz-NG-169-181089-32357_p1_su63"> [عزيزي الزائر يتوجب عليك التسجيل للمشاهدة الرابط للتسجيل اضغط هنا ]</su>
<su id="bolt-arz-NG-169-181089-32357_p1_su64"> وفى الختام اقول اليس لمبارك حسنات ولو قليله لنحمده عليها</su>
<su id="bolt-arz-NG-169-181089-32357_p1_su65"> والله انى ارى اقلها واكبرها هو اننا فى امان ولم نشرد فانظروا من حولكم</su>
<su id="bolt-arz-NG-169-181089-32357_p1_su66"> عراق فلسطين باكستان افغانستان شيشان بوسنه هرسك صومال تشاد الفساد والغلاء والبطالة والحروب</su>
<su id="bolt-arz-NG-169-181089-32357_p1_su67"> ليست مشاكلنا نحن فحسب بل انها مشاكل تطيح بكل الامم فاحمدوا الله على ما انتم فيه من نعم فان القادم ادهى وامر ادهى وامر واعطوا كل ذى حق حقه</su>
<su id="bolt-arz-NG-169-181089-32357_p1_su68"> لنذكر حسنات مبارك وان كانت قليله</su>
<su id="bolt-arz-NG-169-181089-32357_p1_su69"> ولا نكن كالنساء اتعرفون كيف ...</su>
<su id="bolt-arz-NG-169-181089-32357_p1_su70"> النساء ينكرن العشير اى الزوج</su>
<su id="bolt-arz-NG-169-181089-32357_p1_su71"> ياتى بالخير طوال العام وان قصر يوما قلن ما راينا منك خيرا قط</su>
<su id="bolt-arz-NG-169-181089-32357_p1_su72"> اعلم انه قصر اياما واثمه اكثر من نفعه ولكن اين من يذكرون نفعه وحسناته</su>
<su id="bolt-arz-NG-169-181089-32357_p1_su73"> لا اجد</su>
<su id="bolt-arz-NG-169-181089-32357_p1_su74"> (انا مش من الحزب ولا اعرف طريقه ولا اتشرف ) لكن العنوان للجذب فقط</su>
<su id="bolt-arz-NG-169-181089-32357_p1_su75"> هذا ما اعلم والله اعلى واعلم</su>
<su id="bolt-arz-NG-169-181089-32357_p1_su76"> كتبه عسيرى السوهاجى 6/9/2010</su>
</post>
<post id="bolt-arz-NG-169-181089-32357_p2">
<su id="bolt-arz-NG-169-181089-32357_p2_su1"> نحن نتكلم بغير سب او شتائم</su>
<su id="bolt-arz-NG-169-181089-32357_p2_su2"> وان كل كلمة تقال علية هى كلمة حق</su>
<su id="bolt-arz-NG-169-181089-32357_p2_su3"> وبالنسبة للموضوع الاول بتاع سب وتهييج الامة والكلام دة انا رديت علية ياريت تشوف الرد</su>
<su id="bolt-arz-NG-169-181089-32357_p2_su4"> وبالنسبة للمقارنات اتعرف ان اقتصاد العراق احسن من اقتصاد مصر بمرات عديدة رغم انها فى حرب</su>
<su id="bolt-arz-NG-169-181089-32357_p2_su5"> هى لا تستورد قمح نحن اكبر دولة نستوردة</su>
<su id="bolt-arz-NG-169-181089-32357_p2_su6"> نحن لدينا قناة السويس ودخلها السنوى 200 مليار دولار </su>
<su id="bolt-arz-NG-169-181089-32357_p2_su7"> فاين يذهب هذا المال (سويسرا)</su>
<su id="bolt-arz-NG-169-181089-32357_p2_su8"> وانت تقارن بباكستان التى لديها اقوى سلاح فى العالم وهو القمبلة الذرية التى من اكبر مصدري القمح فى العالم ونحن اكبر دولة تستوردة</su>
<su id="bolt-arz-NG-169-181089-32357_p2_su9"> قارن اقتصاد مصر باقل اقتصاد دولة فى اوروبا فسوف يكون اضعافنا بمراحل </su>
<su id="bolt-arz-NG-169-181089-32357_p2_su10"> مبارك لم ولن يقدم اى شى لمصر</su>
<su id="bolt-arz-NG-169-181089-32357_p2_su11"> قارنة بالسادات وحرب اكتوبر والدستور71 الخ الخ الخ</su>
<su id="bolt-arz-NG-169-181089-32357_p2_su12"> وعبد الناصر والثورة وتاميم شركة قناة السويس والسد العالى الخ الخ الخ</su>
<su id="bolt-arz-NG-169-181089-32357_p2_su13"> ليس هناك اسوا من عصر مبارك</su>
<su id="bolt-arz-NG-169-181089-32357_p2_su14"> هل رايت القطارات فى عصر مبارك والحوادث</su>
<su id="bolt-arz-NG-169-181089-32357_p2_su15"> وهل رايت العبارة</su>
<su id="bolt-arz-NG-169-181089-32357_p2_su16"> وهل رايت السرقة والفساد</su>
<su id="bolt-arz-NG-169-181089-32357_p2_su17"> وهل رايت اعلى نسبة من البطالة فى المجتمع فى عصر مبارك</su>
<su id="bolt-arz-NG-169-181089-32357_p2_su18"> وهل تعرف اننا اكبر دولة فى العالم فى استيراد القمح</su>
<su id="bolt-arz-NG-169-181089-32357_p2_su19"> وهل رايت السجون للاخوان الان والتعذيب فى الاقسام والشاب خالد لذى مات قريبا بسبب ذلك</su>
<su id="bolt-arz-NG-169-181089-32357_p2_su20"> واين هذة الحسنات</su>
<su id="bolt-arz-NG-169-181089-32357_p2_su21"> ياتى بالخير طوال العام وان قصر يوما قلن ما راينا منك خيرا قط</su>
<su id="bolt-arz-NG-169-181089-32357_p2_su22"> ان هذا المثل الذى تقدمة تقول فية يوم وليس واحد وثلاثين سنة اى 11315 يوم</su>
</post>
<post id="bolt-arz-NG-169-181089-32357_p4">
<su id="bolt-arz-NG-169-181089-32357_p4_su1"> يا اخ عسيري</su>
<su id="bolt-arz-NG-169-181089-32357_p4_su2"> لو كان كلامي ضايق فأنا اسف جدا</su>
<su id="bolt-arz-NG-169-181089-32357_p4_su3"> ولكن انتري الامور بوجهه نظر خاطئه</su>
<su id="bolt-arz-NG-169-181089-32357_p4_su4"> مبارك مش وصي علينا ولا ابنه</su>
<su id="bolt-arz-NG-169-181089-32357_p4_su5"> وفي اللي احسن منه ويستطيع ان يخرج البلاد مما فيه من جهل وفقر وذل</su>
<su id="bolt-arz-NG-169-181089-32357_p4_su6"> ومش علشان زي لما بتقول في مخطط مسيحي اننا نبيع البلد لمبارك</su>
<su id="bolt-arz-NG-169-181089-32357_p4_su7"> وعلي فكره عمر ما هيمسك مصر شخص مسيحي بالرغم اني اعتقد انه لو تولي مصر شخص مسيحي ولم يمس معتقداتنا الدينيه وكان اعدل من مبارك فما المشكله؟</su>
</post>
</multipost>
