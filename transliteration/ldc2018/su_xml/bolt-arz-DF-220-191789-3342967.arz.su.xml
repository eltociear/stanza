<?xml version="1.0" encoding="UTF-8"?>
<multipost id="bolt-arz-DF-220-191789-3342967" language="Arabic">
<post id="bolt-arz-DF-220-191789-3342967_p1">
<su id="bolt-arz-DF-220-191789-3342967_p1_su1">
دلوقت فيه فئة من الناس
</su>
<su id="bolt-arz-DF-220-191789-3342967_p1_su2">
جه المجلس العسكري قال انا ماشي في نص 2013 قالوا ماشي و اعتبروا ده الصح
</su>
<su id="bolt-arz-DF-220-191789-3342967_p1_su3">
جه المجلس العسكري قال انا ماشي في اخر 2012 قالوا ماشي و اعتبروا ده الصح
</su>
<su id="bolt-arz-DF-220-191789-3342967_p1_su4">
جه المجلس العسكري قال انا ماشي في نص 2012 قالوا ماشي و اعتبروا ده الصح
</su>
<su id="bolt-arz-DF-220-191789-3342967_p1_su5">
انا عندي سؤال واحد بس لكل اخ او اخت شايف/ة نفسه اخد التسلسل ده و نفسي افهم ليـــــــــــــــــه ؟
</su>
<su id="bolt-arz-DF-220-191789-3342967_p1_su6">
في الفترة الأولانية لو حد قال لفرد من الفئة دي المجلس يمشي نص 2012 كان يقول له انت غلطان
</su>
<su id="bolt-arz-DF-220-191789-3342967_p1_su7">
و في الفترة التانية نفس الكلام
</su>
<su id="bolt-arz-DF-220-191789-3342967_p1_su8">
و فجأة لما المجلس العسكري قاله بقى الصح
</su>
<su id="bolt-arz-DF-220-191789-3342967_p1_su9">
ليه بترضى بس باللي بيسمحوا لك بيه من حقوقك ؟
</su>
<su id="bolt-arz-DF-220-191789-3342967_p1_su10">
لأ و كمان بتعتبر ان ده الصح لحد ما هما برده اللي يغيروه
</su>
<su id="bolt-arz-DF-220-191789-3342967_p1_su11">
بجد حد من اصحاب التسلسل الفكري ده, او حد فاهمهم, يفهمني
</su>
</post>
<post id="bolt-arz-DF-220-191789-3342967_p3">
<su id="bolt-arz-DF-220-191789-3342967_p3_su1">
ده موضوع كبير
</su>
<su id="bolt-arz-DF-220-191789-3342967_p3_su2">
دي منظومه فكريه كامله بتبقي ناشئه من التربيه و البيئه و التعليم
</su>
<su id="bolt-arz-DF-220-191789-3342967_p3_su3">
دايما الناس دي شايفه انها اقل من ان تعارض الحاكم مهما بلغ ظلمه لانه ببساطه بيفهم عنهم
</su>
<su id="bolt-arz-DF-220-191789-3342967_p3_su4">
الناس اللي من النوع ده ما تقدرش تعمل غير اللي مرسومها..... اي تفكير خارج الاطار الموضوع من قبل السلطه محرم بالنسبه لهم كالجحيم
</su>
<su id="bolt-arz-DF-220-191789-3342967_p3_su5">
الحقيقه ده نوع من الاعاقه النفسيه و العجز الابداعي و الفكري
</su>
</post>
<post id="bolt-arz-DF-220-191789-3342967_p5">
<su id="bolt-arz-DF-220-191789-3342967_p5_su1">
المبدأ واحد لو انت مستعد تجنب مخك صدقنى هتقتنع باى حاجة, لو كل واحد استخدم مخه و عمل بمبدا انى ممكن ابقى غلط الدنيا هتتغير تماما.
</su>
<su id="bolt-arz-DF-220-191789-3342967_p5_su2">
المشكلة ان واحد يبقى جاهل مثلا او مؤمن بحاجة او حد و يجى حد يكلمه عن الحاجة او الحد دا يقوم يهب فيه و يشتم فيه و يتهم فيه, طيب ما تفكر بعقلك و بحياد عن الكلام اللى بتسمعه و تعقل بمخك؟
</su>
<su id="bolt-arz-DF-220-191789-3342967_p5_su3">
دا اللى معظم الناس مبتعملوش علشان كدا انا فى نظرى كتير اوى اوى من الناس مش مؤمنة بربنا اساسا مهما كانوا بيصلوا او بيصموموا او بيعملوا ايه, انا مش بتكلم على الموضوع دا, انا بتكلم كلام عام علشان اوضحلك الفكرة.
</su>
<su id="bolt-arz-DF-220-191789-3342967_p5_su4">
الرسول(ص) قال "لا يلدغ المؤمن من جحر مرتين " ليه؟ علشان الشخص المؤمن بربنا لازم يوصل لربنا بعقله مش علشان هو اتولد على دين معين و بيسمع الكلام اللى بيتقاله يبقى مؤمن,
</su>
<su id="bolt-arz-DF-220-191789-3342967_p5_su5">
المؤمن اللى بيستخدم مخه و يوصل لربنا و يوصل لطاعته و كدا, علشان كدا لما واحد مبيبقاش عارف يضرب مثل بسيط بحاجة شاف زيها بالظبط قبل كدا فى نظرى انا تانى فى نظرى انا مش مؤمن اساسا
</su>
<su id="bolt-arz-DF-220-191789-3342967_p5_su6">
يعنى مثال شوفنا واحد من لجنة السياسات مسك الحكومة سنة واحدة بس مفيش غيرها قبل كدا ايام مبارك فشل فشل زريع و طلع سكرتير, اللى ميقدرش يشوف ان اللى مسك وزارة 20 سنة و قبلها كان محافظ شخص مش كويس او على الاقل لا يصلح يعنى مش شرط يكون مش كويس يعنى معندوش فكر اصلاحى و مش معنى انه عنده فكر اصلاحى انه مش حرامى و العكس مش معنى انه معندوش فكر اصلاحى يبقى حرامى,
</su>
<su id="bolt-arz-DF-220-191789-3342967_p5_su7">
بشوف الناس دول بالنسبالى مش مؤمنة بربنا اساسا (تانى فى نظرى بالنسبالى ) مبقولش عليهم كدا, بقول على اللى فى مخى انا, لانهم لا يعقلون فى وجهة نظرى اساسا فمش معقول يكونوا وصلوا ان ربنا موجود و هما قافلين مخهم لدرجة حاجة هبلة كدا مش شايفينها, علشان كدا انا مؤمن جدااا جداااااااا بالحديث دا اللى اتقال من اكتر من 1400 سنة!!!!!
</su>
</post>
</multipost>
