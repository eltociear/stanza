<?xml version="1.0" encoding="UTF-8"?>
<multipost id="bolt-arz-DF-210-186177-3025791" language="Arabic">
<post id="bolt-arz-DF-210-186177-3025791_p1">
<su id="bolt-arz-DF-210-186177-3025791_p1_su1">
بورسعيد ايه اللي انت جاي تقول عليها دي..!!
</su>
<su id="bolt-arz-DF-210-186177-3025791_p1_su2">
أنا معرفش ازاي شعب زي بتوع البوسعيدين دول يبقوا مصريين
</su>
<su id="bolt-arz-DF-210-186177-3025791_p1_su3">
مش عارفين المجزرة,,دول ناس ميعرفوش الإ القتل
</su>
<su id="bolt-arz-DF-210-186177-3025791_p1_su4">
شفتوا اللي عملوه في الاستاذ استغفر الله العظيم,
</su>
<su id="bolt-arz-DF-210-186177-3025791_p1_su5">
لازم لازم مقاطعة للبورسعيدية...لازم
</su>
<su id="bolt-arz-DF-210-186177-3025791_p1_su6">
هم مين بتوع بورسعيد دول أصلا...
</su>
<su id="bolt-arz-DF-210-186177-3025791_p1_su7">
ايه يعني أهالي بورسعيد اللي حاربوا 3 دول
</su>
<su id="bolt-arz-DF-210-186177-3025791_p1_su8">
فرنسا وانجلترا واسرائيل ايام العدوان الثلاثي!!
</su>
<su id="bolt-arz-DF-210-186177-3025791_p1_su9">
ايه يعني؟
</su>
<su id="bolt-arz-DF-210-186177-3025791_p1_su10">
مش مهم..طبعا...
</su>
<su id="bolt-arz-DF-210-186177-3025791_p1_su11">
ولا ايه يعني حاربت الانجليز...ايه يعني...!!
</su>
<su id="bolt-arz-DF-210-186177-3025791_p1_su12">
ولا حتي ايه يعني انها اسمها المدينةالباسلة
</su>
<su id="bolt-arz-DF-210-186177-3025791_p1_su13">
دا كله مش مهم صدقوني
</su>
<su id="bolt-arz-DF-210-186177-3025791_p1_su14">
ولا ايه يعني انها فيها ناس وربما يكون
</su>
<su id="bolt-arz-DF-210-186177-3025791_p1_su15">
معظمهم مش ليهم في الكورة أصلا...
</su>
<su id="bolt-arz-DF-210-186177-3025791_p1_su16">
مش مهم طبعا..احنا كدا هنختزلهم ونعمم عليهم اللي مش عجبوا
</su>
<su id="bolt-arz-DF-210-186177-3025791_p1_su17">
بئا كداا
</su>
<su id="bolt-arz-DF-210-186177-3025791_p1_su18">
بصوااا..هو دا ايه واحد من بورسعيد...
</su>
<su id="bolt-arz-DF-210-186177-3025791_p1_su19">
يبقي بلطجي...ولا حتي 100
</su>
<su id="bolt-arz-DF-210-186177-3025791_p1_su20">
يبقي نعمم عليهم كلهم...!!
</su>
<su id="bolt-arz-DF-210-186177-3025791_p1_su21">
بصراحة أنا جاي الضغط من الكورة أيام ماتش الجزائر ومصر بردو قامت الدنيا ومش قعدت وحرب كلامية...قلنا وقتها اخواتنا ومش عارفة ايه..أصلا يعني..
</su>
<su id="bolt-arz-DF-210-186177-3025791_p1_su22">
كمان بعض الناس كانت معذورة مع ان دا مش مبرر
</su>
<su id="bolt-arz-DF-210-186177-3025791_p1_su23">
بس ادينا بنقول...!!احنا مش اتعملنا مع الجزائريين قبل كدا..طيب..!!
</su>
<su id="bolt-arz-DF-210-186177-3025791_p1_su24">
نرجع لموضوع بورسعيد...يعني أنا مش فاهمة هو التعميم دا
</su>
<su id="bolt-arz-DF-210-186177-3025791_p1_su25">
حاجة بتجري في دمنا...!! عايز واحد بس يطلع لي أسرة كلها شبه بعض وعايشين في بيت واحد..!! مستحيل تلاقي..هتلاقي في كل بيت حد ملتزم أووي وحد ملتزم نص ونص وحد مفيش حد مرح وحد عبوس وحد هادي...
</su>
<su id="bolt-arz-DF-210-186177-3025791_p1_su26">
فإزاي ممكن نحكم ع مدينة كاملة أنها بلطجية وكداا...أكيد مينفعش
</su>
<su id="bolt-arz-DF-210-186177-3025791_p1_su27">
ودا ع أساس ان البلطجة مش بتحصل في مصر عموما..!! مش فاهمة أنا
</su>
<su id="bolt-arz-DF-210-186177-3025791_p1_su28">
وبصراحة أنا زهلت لما قرأت ان فيه مساعدات بتوصل للبورسعيدية
</su>
<su id="bolt-arz-DF-210-186177-3025791_p1_su29">
وحصار عليهم ّ!!! ليه دا كله لمصلحة مين
</su>
<su id="bolt-arz-DF-210-186177-3025791_p1_su30">
دول اهلنا بردو..صدقوني بيشربوا من نفس الميه الملوثة اللي كلنا بنشرب منها...
</su>
<su id="bolt-arz-DF-210-186177-3025791_p1_su31">
كما قال
</su>
<su id="bolt-arz-DF-210-186177-3025791_p1_su32">
جلال عامر
</su>
<su id="bolt-arz-DF-210-186177-3025791_p1_su33">
رحمه الله
</su>
<su id="bolt-arz-DF-210-186177-3025791_p1_su34">
من الظالم الذى حول مدينة حاربت ثلاث دول من أجل الوطن إلى مدينة تحارب من أجل ثلاث نقاط
</su>
</post>
<post id="bolt-arz-DF-210-186177-3025791_p2">
<su id="bolt-arz-DF-210-186177-3025791_p2_su1">
الموضوع مش بورسعيد
</su>
<su id="bolt-arz-DF-210-186177-3025791_p2_su2">
على فكرة اهل بورسعيد لكل اللي راح هناك اهلها ناس كويسة جدا
</su>
<su id="bolt-arz-DF-210-186177-3025791_p2_su3">
اى حد راح هناك عارفهم كويس
</su>
<su id="bolt-arz-DF-210-186177-3025791_p2_su4">
دا كمان الموضوع مش اهل بورسعيد الموضوع هو تفريق مصر
</su>
<su id="bolt-arz-DF-210-186177-3025791_p2_su5">
ووضع فتن جاهلية
</su>
<su id="bolt-arz-DF-210-186177-3025791_p2_su6">
منها مسلم ومسيحي
</su>
<su id="bolt-arz-DF-210-186177-3025791_p2_su7">
وكمان ازاى الجيش مع الشعب
</su>
<su id="bolt-arz-DF-210-186177-3025791_p2_su8">
لالا الجيش دا بقى جيش العدو والشعب كمان مظلوم
</su>
<su id="bolt-arz-DF-210-186177-3025791_p2_su9">
وسيبك من دا كله
</su>
<su id="bolt-arz-DF-210-186177-3025791_p2_su10">
كمان اهلاوى ومصراوى وزمالكاوى وهلم جر
</su>
<su id="bolt-arz-DF-210-186177-3025791_p2_su11">
وبعد كدا عرب سينا كأنهم مش مصريين
</su>
<su id="bolt-arz-DF-210-186177-3025791_p2_su12">
و الصعايدة والفلاحين
</su>
<su id="bolt-arz-DF-210-186177-3025791_p2_su13">
مش عارف بكرة هتلاقيهم طلعوا تفرقة بين الاسرة الواحدة
</su>
<su id="bolt-arz-DF-210-186177-3025791_p2_su14">
سياسة فرق تسد
</su>
<su id="bolt-arz-DF-210-186177-3025791_p2_su15">
حتى يكونوا الاسياد واحنا في جحيم الفرقة
</su>
<su id="bolt-arz-DF-210-186177-3025791_p2_su16">
ودى لك
</su>
</post>
<post id="bolt-arz-DF-210-186177-3025791_p9">
<su id="bolt-arz-DF-210-186177-3025791_p9_su1">
حاجة تحزن بجد
</su>
<su id="bolt-arz-DF-210-186177-3025791_p9_su2">
الواحد مبقاش ملاحق علي المصايب
</su>
<su id="bolt-arz-DF-210-186177-3025791_p9_su3">
يميني.. يساري.. شيوعي.. اشتراكي.. علماني.. ليبرالي.. اسلامي.. ومش عارف ايه
</su>
<su id="bolt-arz-DF-210-186177-3025791_p9_su4">
ودلوقتي حان الوقت لتصنيف المحافظات كمان
</su>
<su id="bolt-arz-DF-210-186177-3025791_p9_su5">
كل محافظة فيها الكويس.. وفيها الوحش
</su>
<su id="bolt-arz-DF-210-186177-3025791_p9_su6">
فيها المحترم.. وفيها البلطجي
</su>
<su id="bolt-arz-DF-210-186177-3025791_p9_su7">
فيها الشريف.. وفيها الحرامي والنصاب
</su>
<su id="bolt-arz-DF-210-186177-3025791_p9_su8">
الحكاية فيها ان واخواتها وعماتها وخالاتها وجيرانها كمان
</su>
<su id="bolt-arz-DF-210-186177-3025791_p9_su9">
مش ممكن تكون الحكاية 3 نقاط ويا ريتهم خسروها كان يبقا حكاية شغب الجماهير مبلوعة شوبة
</su>
<su id="bolt-arz-DF-210-186177-3025791_p9_su10">
شعب بورسعيد زيه زي شعب اي محافظة تانية
</su>
<su id="bolt-arz-DF-210-186177-3025791_p9_su11">
يعني انتي مثلا منوفية.. يبقا نقول عليكي وعلي كل المنايفة فلول
</su>
<su id="bolt-arz-DF-210-186177-3025791_p9_su12">
دول مصريين ومينفعش ال بيحصل معاهم ده خالص
</su>
<su id="bolt-arz-DF-210-186177-3025791_p9_su13">
تحياتي واحترامي
</su>
</post>
<post id="bolt-arz-DF-210-186177-3025791_p15">
<su id="bolt-arz-DF-210-186177-3025791_p15_su1">
أكيــد غلط نعمم ان اهل بورسعيد بلطجية
</su>
<su id="bolt-arz-DF-210-186177-3025791_p15_su2">
لكن احنا ممكن نلتمس العذر لاهالى الشباب والاطفال اللى ماتوا
</su>
<su id="bolt-arz-DF-210-186177-3025791_p15_su3">
لانهم ماتوا هناك،، غير ان الامن هناك كان واقف بيتفرج وبيصور كمان بالموبايلات
</su>
<su id="bolt-arz-DF-210-186177-3025791_p15_su4">
وكانهم ف حفل مثلا
</su>
<su id="bolt-arz-DF-210-186177-3025791_p15_su5">
الموضوع غريب ومستفز للكل
</su>
<su id="bolt-arz-DF-210-186177-3025791_p15_su6">
لكن ف النهاية اكيد بورسعيد هى مدينة غالية ف مصر
</su>
<su id="bolt-arz-DF-210-186177-3025791_p15_su7">
ولو اتكلمنا ع البلطجية
</su>
<su id="bolt-arz-DF-210-186177-3025791_p15_su8">
فهما موجودين ف كل مكان ف البلد
</su>
<su id="bolt-arz-DF-210-186177-3025791_p15_su9">
واكيييد ان المباراة دى لو كانت ف مدينة غير بورسعيد كان حصل نفس اللى حصل
</su>
<su id="bolt-arz-DF-210-186177-3025791_p15_su10">
لان الموضوع مدبر والهدف اكيد هو اشاعة الفوضى ف البلد
</su>
<su id="bolt-arz-DF-210-186177-3025791_p15_su11">
زى ما قالها مبارك ربنا ينتقم منه
</su>
<su id="bolt-arz-DF-210-186177-3025791_p15_su12">
ويارب تمر مصر من الازمة دى على خير
</su>
<su id="bolt-arz-DF-210-186177-3025791_p15_su13">
مرسى ياقمر
</su>
</post>
</multipost>
