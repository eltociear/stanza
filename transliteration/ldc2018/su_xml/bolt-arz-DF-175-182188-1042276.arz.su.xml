<?xml version="1.0" encoding="UTF-8"?>
<multipost id="bolt-arz-DF-175-182188-1042276" language="Arabic">
<post id="bolt-arz-DF-175-182188-1042276_p1">
<su id="bolt-arz-DF-175-182188-1042276_p1_su1">
كذب ثم كذب ثم كذب
</su>
<su id="bolt-arz-DF-175-182188-1042276_p1_su2">
من قال علي الثوار الشرفاء بلطجيه
</su>
<su id="bolt-arz-DF-175-182188-1042276_p1_su3">
يتكلم باسم الله وبيقول مش هنسيبك ادام ربنا
</su>
<su id="bolt-arz-DF-175-182188-1042276_p1_su4">
يارب قنا شر الفتن
</su>
<su id="bolt-arz-DF-175-182188-1042276_p1_su5">
هننزل 25- 1 - 2012
</su>
</post>
<post id="bolt-arz-DF-175-182188-1042276_p12">
<su id="bolt-arz-DF-175-182188-1042276_p12_su1">
انزل نجيب حق الشرفاء اللي اتقتلو اكمل مشورهم وهنزل وانا شايلا كفني
</su>
<su id="bolt-arz-DF-175-182188-1042276_p12_su2">
وعلشان مفيش حاجه اتغيرت
</su>
<su id="bolt-arz-DF-175-182188-1042276_p12_su3">
وعلشان كبرهم المقبوض عليه متحكمش لحد دلوقتي
</su>
<su id="bolt-arz-DF-175-182188-1042276_p12_su4">
وعلشان ليبيا عملت الثوره بعدينا والمجلس الانتقالي المحترم احترمهم وبقي عندهم رئيس وتونس قبلينا بكام شهر ونفس الموضوع
</su>
<su id="bolt-arz-DF-175-182188-1042276_p12_su5">
وعلشان بنت شريفه اتعرت وممكن كنت انا او انت بدلها
</su>
<su id="bolt-arz-DF-175-182188-1042276_p12_su6">
كل ده من مجلس العار الطماع الظالم
</su>
<su id="bolt-arz-DF-175-182188-1042276_p12_su7">
كفايه كده اسباب اقنعتك
</su>
<su id="bolt-arz-DF-175-182188-1042276_p12_su8">
هو أنتوا مصدقين الكلام ده بجد يعني واحد قاعد علي الفيس بوك عاطل وبلا عمل وممكن يكون حاقد علي البلد ومش منها يكتب الكلمتين دول وينشرهم والشباب تاخده الحماسة وينزل ويموت ويوقف حال البلد
</su>
<su id="bolt-arz-DF-175-182188-1042276_p12_su9">
ممكن تقولي لما تنزلي زي اللي نزلوا قبل كده هتجيبي حق اللي ماتوا إزاي؟
</su>
<su id="bolt-arz-DF-175-182188-1042276_p12_su10">
مدام مفيش حاجة أتغيرت والنزول مش هو الحل بالعكس بتحصل مصايب يبقي العقل بيقول ندور علي حلول تانية من غير دم وتضيع وقت مش نكرر نفس الغلط ونفس الكلام
</su>
</post>
<post id="bolt-arz-DF-175-182188-1042276_p14">
<su id="bolt-arz-DF-175-182188-1042276_p14_su1">
بكل احترام اقدر اقولك مش انتي اللي هتجيب حق الشهداء بالنزول حتي لو مصر كلها نزلت
</su>
<su id="bolt-arz-DF-175-182188-1042276_p14_su2">
ربنا قادر يجيب لكل مظلوم حقه مش باطريقة اللي بتفكروا بيها ديه وننزل ونعمل
</su>
<su id="bolt-arz-DF-175-182188-1042276_p14_su3">
والله لو حصل نفس سيناريو البلطجية والسجون والرعب اللي كنا عايشين فيه لا انتي ولا غيرك هتقدروا تنزلوا من بيوتكم
</su>
<su id="bolt-arz-DF-175-182188-1042276_p14_su4">
وبعدين صبرنا 30 سنين ع القرف والظلم مش قادرين نصبر شوية علي ما الحال يتعدل
</su>
<su id="bolt-arz-DF-175-182188-1042276_p14_su5">
ثانيا البنت اللي بتتكلمي عنها ديه واللي الكل عملها ملاك وبطلة ابقي ابحثي عن الحقيقة كويس لأنها اصلا مش مظلومة
</su>
<su id="bolt-arz-DF-175-182188-1042276_p14_su6">
وفي سيناريو حصل كده اسباب كفاية علشان انتي بقي اللي تقتنعي
</su>
</post>
<post id="bolt-arz-DF-175-182188-1042276_p23">
<su id="bolt-arz-DF-175-182188-1042276_p23_su1">
مين اللي قلك انهم عطلين انا اعرف ناس بيروحو شغلهم ويروحو يريحو نص ساعه ويطلعو علي التحرير يباتو فيه ويطلعوا منه علي الشغل
</su>
<su id="bolt-arz-DF-175-182188-1042276_p23_su2">
وبعدين حتي لو عطلين هوا الشغل موجود بالدولارات وهما متنكين
</su>
<su id="bolt-arz-DF-175-182188-1042276_p23_su3">
ده العاطل اللي بتقولي عليه ده ربنا يعلم جواه بيبقي عامل ازاي
</su>
<su id="bolt-arz-DF-175-182188-1042276_p23_su4">
وبعدين الكلام ده انا مقرتهوش في حته انا ليا عين بتشوف مش بقلد تقليد اعمي
</su>
<su id="bolt-arz-DF-175-182188-1042276_p23_su5">
وبعدين ده بيبقي واقفين في التحرير ومعاهم امهات شهده بتقلهم حق ابني في رقبتك
</su>
<su id="bolt-arz-DF-175-182188-1042276_p23_su6">
عايزه ايه اكتر من كده لما يبقي دم الشهدا في رقبتنا ده واجب
</su>
<su id="bolt-arz-DF-175-182188-1042276_p23_su7">
بجد عسولة واضح ان سنك صغير تقريبا 18 علشان كده الحماسة وخداكى
</su>
<su id="bolt-arz-DF-175-182188-1042276_p23_su8">
اسمعى يا حببتى الرجولة والبطوبة مش فى واحد بيروح يبات فى التحرير والا كان بقا كل الذكور رجالة وعلى فكرة اغلب الى بيروح بيروح يتفرج
</su>
<su id="bolt-arz-DF-175-182188-1042276_p23_su9">
اما بالنسبة للعاطلين فمش ضرورى يكون الشغل بالدولار علشان يبقوا رجالة ويشتغلوا
</su>
<su id="bolt-arz-DF-175-182188-1042276_p23_su10">
انا اعرف ناس فى نهائى طب عارفة بيشتغلوا ايه ؟ بيشتروا هدوم ويعدوا على الموظفين فى اشغالهم يبعلهم وبالتقسيط كمان
</su>
<su id="bolt-arz-DF-175-182188-1042276_p23_su11">
ومنهم خريجين تجارة واداب والله ومنهم الى بيشتغل سواق بس رجالة
</su>
<su id="bolt-arz-DF-175-182188-1042276_p23_su12">
اما العاطل الى هو قاعد متستت ده بدل ما يروح يبات فى التحرير يبات فى شغلانه تجبله قرشين يعنى يشتغل ورديتين
</su>
<su id="bolt-arz-DF-175-182188-1042276_p23_su13">
وعلى فكرة بتاع الامن دلوقتى بياخد الف جنية ده اول مرتب ولو فى مكان بعيد بيكون اكتر ولو مقيم بيكون اكتر يعنى يقيم فى الشغل احسن ما يبات فى التحرير
</su>
<su id="bolt-arz-DF-175-182188-1042276_p23_su14">
يروح يشتغل مندوب مبيعات يقف بلمون فى السوق ولا يبيع مناديل يعنى المهم يبقى راجل
</su>
<su id="bolt-arz-DF-175-182188-1042276_p23_su15">
وعلى فكرة كل الى قلته ده افتراضى لان مصانع العاشر من رمضان واكتوبر بتقفل بسبب قلة العمالة محدش بيرضى يروح يشتغل مع ان المرتب بيبدء من 800 وهما بيوفرو الموصلات ولما يتعلم يزيد
</su>
<su id="bolt-arz-DF-175-182188-1042276_p23_su16">
انتى بتدفعى عن سراب صدقينى
</su>
<su id="bolt-arz-DF-175-182188-1042276_p23_su17">
وبعدين يعنى ايه تقلكم دم الشهيد فى رقبتكم !!! يعنى اى واحد عنده حد اتقتل يمسك فى الناس ويقلهم دمه فى رقبتكم يبقى بقى امانه وواجب ويأثم تاركه ؟؟
</su>
<su id="bolt-arz-DF-175-182188-1042276_p23_su18">
اعقلى يا حببتى وسيبك من الكلام الى مش هيودى ولا يجيب صدقينى بدال قلتى واجب ودم الشهيد وشاليه كفنى يبقى صدقينى مش هيحصل حاجة
</su>
<su id="bolt-arz-DF-175-182188-1042276_p23_su19">
يبقى تشربى عصير لمون وتقرى جزء قران وتروقى اعصابك وبعدين تقعدى تفكرى بصدق ايه ممكن تقدمية لدينك ووطنك وخصوصا انك انثى
</su>
<su id="bolt-arz-DF-175-182188-1042276_p23_su20">
يعنى اكيد مينفعش يكون الى هتقدميه انك تنزلى تقف فى ميدان وسط شباب فيهم الكويس والوحش والى نازل يتفرج والى نازل *****
</su>
</post>
</multipost>
