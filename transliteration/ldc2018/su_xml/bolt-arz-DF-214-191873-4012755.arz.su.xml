<?xml version="1.0" encoding="UTF-8"?>
<multipost id="bolt-arz-DF-214-191873-4012755" language="Arabic">
<post id="bolt-arz-DF-214-191873-4012755_p1">
<su id="bolt-arz-DF-214-191873-4012755_p1_su1">
الموقف ده حصلي بجد امبارح احمممممممممممممم
</su>
<su id="bolt-arz-DF-214-191873-4012755_p1_su2">
احنا عندنا مادة في الكلية  عن التصوير وفيها شغل عملي
</su>
<su id="bolt-arz-DF-214-191873-4012755_p1_su3">
يعنى احنا حنخرج بره الكلية في الشارع يعنى  ونصور حاجات معينة
</su>
<su id="bolt-arz-DF-214-191873-4012755_p1_su4">
المهم طبعا احنا مش حنصور بكاميرا ديجيتال عشان هي سهلة الاستخدام
</su>
<su id="bolt-arz-DF-214-191873-4012755_p1_su5">
يعنى حنصور بكاميرا عادية
</su>
<su id="bolt-arz-DF-214-191873-4012755_p1_su6">
طبعا استعارنا كاميرا الكلية وكونت مجموعة انا وزميلاتى من 5 طالبات
</su>
<su id="bolt-arz-DF-214-191873-4012755_p1_su7">
المهم اشترينا الفيلم من الاستوديو والعاملة اللي هناك هي اللي ركبت لنا الفيلم
</su>
<su id="bolt-arz-DF-214-191873-4012755_p1_su8">
وخرجنا وبنصور  بقا في الشارع
</su>
<su id="bolt-arz-DF-214-191873-4012755_p1_su9">
ومقولكوش علي التريقة اللي اخدتها انا وزميلاتى
</su>
<su id="bolt-arz-DF-214-191873-4012755_p1_su10">
طبعا احنا كلنا بنات ومفيش معانا شاب
</su>
<su id="bolt-arz-DF-214-191873-4012755_p1_su11">
ومعاكسات من اللي رايح واللي جاي
</su>
<su id="bolt-arz-DF-214-191873-4012755_p1_su12">
وشتايم وانتوا طبعا عارفين الشباب المصري اللي مش لاقي شغل بيغمل ايه
</su>
<su id="bolt-arz-DF-214-191873-4012755_p1_su13">
طبعا اصورنا بالموبايلات واحنا مش واخدين بالنا
</su>
<su id="bolt-arz-DF-214-191873-4012755_p1_su14">
مع اننا كنا بنستأذن لما بنصور
</su>
<su id="bolt-arz-DF-214-191873-4012755_p1_su15">
المهم في اليوم اللي بعديه اخدت الكاميرا انا وزميلتى لاستوديو تانى عشان يطلع الفيلم ويحمضه
</su>
<su id="bolt-arz-DF-214-191873-4012755_p1_su16">
وكانت الصدمة الفيلم اصلا مااتركبش
</su>
<su id="bolt-arz-DF-214-191873-4012755_p1_su17">
يعنى بعد التريقة والمعاكسات والتصوير وكل ده كان علي فشوش
</su>
<su id="bolt-arz-DF-214-191873-4012755_p1_su18">
المهم رحت انا وزميلتى وقلنا نصور من تانى
</su>
<su id="bolt-arz-DF-214-191873-4012755_p1_su19">
وإذ فجأة لاقينا 3 شباب شكلهم كده من اللي بيشموا واقفين بيصورونا
</su>
<su id="bolt-arz-DF-214-191873-4012755_p1_su20">
طبعا حصل شجار بينا وبينهم
</su>
<su id="bolt-arz-DF-214-191873-4012755_p1_su21">
ولا اي واحد من اللي رايح واللي جاي حاول انه يتدخل
</su>
<su id="bolt-arz-DF-214-191873-4012755_p1_su22">
ال يعني مش شايفين بنتين
</su>
<su id="bolt-arz-DF-214-191873-4012755_p1_su23">
المهم انا شديت زميلتى ومشينا
</su>
<su id="bolt-arz-DF-214-191873-4012755_p1_su24">
والتريقة اكتملت ولاقينا برضه شاب ماشي ورانا وعايز يكلمنا
</su>
<su id="bolt-arz-DF-214-191873-4012755_p1_su25">
واحنا بنات مش عارفين نعمل إيه!
</su>
<su id="bolt-arz-DF-214-191873-4012755_p1_su26">
المهم عملنا نفسنا مش واخدين بالنا وكملنا تصوير
</su>
<su id="bolt-arz-DF-214-191873-4012755_p1_su27">
(طبعا الكاميرا لازم ارجعها النهاردة ومفيش مجال للتأخير)
</su>
<su id="bolt-arz-DF-214-191873-4012755_p1_su28">
وبعدين لاقينا ال3 شباب دول جاين علينا وبيجروا
</su>
<su id="bolt-arz-DF-214-191873-4012755_p1_su29">
انا طبعا عرفت انهما جايين وناوين يكسروا العهدة(الكاميرا)
</su>
<su id="bolt-arz-DF-214-191873-4012755_p1_su30">
وهما بيجروا علينا وبيزعقوا
</su>
<su id="bolt-arz-DF-214-191873-4012755_p1_su31">
انا شفتهم من هنا شديت صحبتي وطلعنا نجري
</su>
<su id="bolt-arz-DF-214-191873-4012755_p1_su32">
(في الشارع)
</su>
<su id="bolt-arz-DF-214-191873-4012755_p1_su33">
تخيلوا الموقف ولسنا ما ارتحناش من الجري
</su>
<su id="bolt-arz-DF-214-191873-4012755_p1_su34">
ولقينا بقا واحد كمان  ال إيه جاي و عايز يتصور ومحكم رأيه
</su>
<su id="bolt-arz-DF-214-191873-4012755_p1_su35">
طبعا احنا مشينا وسبناه بيتكلم
</su>
<su id="bolt-arz-DF-214-191873-4012755_p1_su36">
ولفينا ودخنا السبع دخات وبعد عناء خلصنا التصوير
</su>
<su id="bolt-arz-DF-214-191873-4012755_p1_su37">
ورحنا الكلية واتفتحنا في البكاء انا وزميلتي
</su>
<su id="bolt-arz-DF-214-191873-4012755_p1_su38">
علي فكرة انا كمان سألت زميلاتى اللي صوروا قبلينا إذا كان حصلهم موقف ذى ده
</su>
<su id="bolt-arz-DF-214-191873-4012755_p1_su39">
وطبعا الموقف ده حصلهم كلهم
</su>
<su id="bolt-arz-DF-214-191873-4012755_p1_su40">
وناس (رجالة) كتير اوى كانت عايزة تتصور مع البنات زميلاتى
</su>
<su id="bolt-arz-DF-214-191873-4012755_p1_su41">
تخيلوا يا جماعة بنتين لم يتجاوزن ال18 سنة و بيجري وراهم 3 شباب
</su>
<su id="bolt-arz-DF-214-191873-4012755_p1_su42">
وبيبكوا في الشارع
</su>
<su id="bolt-arz-DF-214-191873-4012755_p1_su43">
هل كل ذنبنا ان احنا بنعمل الواجب (المشروع المطلوب)المطلوب مننا
</su>
<su id="bolt-arz-DF-214-191873-4012755_p1_su44">
ارجو الرد والمواساة
</su>
</post>
<post id="bolt-arz-DF-214-191873-4012755_p3">
<su id="bolt-arz-DF-214-191873-4012755_p3_su1">
عمتا يا غصن الزيتون حاجة غربية اوى ان شباب يجروا وراء بنات فى الشارع فى عز الضهر
</su>
<su id="bolt-arz-DF-214-191873-4012755_p3_su2">
حاجة غربية فعلا..  الناس راحت فين...
</su>
<su id="bolt-arz-DF-214-191873-4012755_p3_su3">
مدخلتوش محل لية او اى مكان فية شخص راجل واقف يقدر يكلمهم
</su>
<su id="bolt-arz-DF-214-191873-4012755_p3_su4">
عمتا الى حصل حصل....
</su>
<su id="bolt-arz-DF-214-191873-4012755_p3_su5">
لما كنا فى المرحلة الجامعية لما كان بيكون عندنا بحث فية جزء نظرى وجزء عملى
</su>
<su id="bolt-arz-DF-214-191873-4012755_p3_su6">
كان دائما الجزء النظرى دائما احنا الى بنعملوة والجزء العملى الشباب هما الى بيقوموا بية
</su>
<su id="bolt-arz-DF-214-191873-4012755_p3_su7">
على العموم متزعليش يا ستى والحمد لله انها جت على قد كدا
</su>
<su id="bolt-arz-DF-214-191873-4012755_p3_su8">
وان شاء الله بالنجاح سلامى
</su>
</post>
<post id="bolt-arz-DF-214-191873-4012755_p4">
<su id="bolt-arz-DF-214-191873-4012755_p4_su1">
يا نهار اسود انا لو مكانك كنت اتعقد
</su>
<su id="bolt-arz-DF-214-191873-4012755_p4_su2">
بجد تخلف وغباء وهبل وعبط................................الخ
</su>
<su id="bolt-arz-DF-214-191873-4012755_p4_su3">
والمصيبة ان مففيش راجل اتدخل
</su>
<su id="bolt-arz-DF-214-191873-4012755_p4_su4">
دة اللي غيظني اووووووووووووووووووووووووووووووووي
</su>
<su id="bolt-arz-DF-214-191873-4012755_p4_su5">
ربنا يكون في عونك يا ميادة على التخلف للي بتشوفية
</su>
</post>
<post id="bolt-arz-DF-214-191873-4012755_p15">
<su id="bolt-arz-DF-214-191873-4012755_p15_su1">
والله بجد ربنا يكون في عونكم بجد موقف صعب قوي
</su>
<su id="bolt-arz-DF-214-191873-4012755_p15_su2">
طيب انتو مقلتوش لدكتور بتعكم على الحصل عشان ميخلكوش تعملو كده تاني بجد غريبه
</su>
<su id="bolt-arz-DF-214-191873-4012755_p15_su3">
وفين راحت شهامه الشباب وخصوصا المصريين
</su>
<su id="bolt-arz-DF-214-191873-4012755_p15_su4">
راحت فين الله يرحمها بجد ربنا يستر على الزمن
</su>
</post>
<post id="bolt-arz-DF-214-191873-4012755_p16">
<su id="bolt-arz-DF-214-191873-4012755_p16_su1">
يعنى الدكتور كان حيعمل إيه
</su>
<su id="bolt-arz-DF-214-191873-4012755_p16_su2">
وهو اصلا اللي قالنا اننا نصور في الشارع
</su>
<su id="bolt-arz-DF-214-191873-4012755_p16_su3">
وكمان ماكفاهوش ده
</su>
<su id="bolt-arz-DF-214-191873-4012755_p16_su4">
وكمان حط لنا امتحان صعب جدا
</su>
<su id="bolt-arz-DF-214-191873-4012755_p16_su5">
وكمان لما لقه هوجه ومرج في لجنة امتحان العملي
</su>
<su id="bolt-arz-DF-214-191873-4012755_p16_su6">
عشان الامتحان كان صعب
</su>
<su id="bolt-arz-DF-214-191873-4012755_p16_su7">
راح بقا شد مننا ورق الاجابة بعد 10 دقائق من الامتحان
</su>
<su id="bolt-arz-DF-214-191873-4012755_p16_su8">
وامتحان النظري ماكفناش 3 ساعات
</su>
<su id="bolt-arz-DF-214-191873-4012755_p16_su9">
والامتحان بقا كان مليان رسم
</su>
<su id="bolt-arz-DF-214-191873-4012755_p16_su10">
والقلم السنون اتكسر في اللجنة
</su>
<su id="bolt-arz-DF-214-191873-4012755_p16_su11">
ولما جيت استلف من زميلتى
</su>
<su id="bolt-arz-DF-214-191873-4012755_p16_su12">
الدكتورة رئيسة اللجنة طردتنى
</su>
<su id="bolt-arz-DF-214-191873-4012755_p16_su13">
وماكملتش الاجابة
</su>
<su id="bolt-arz-DF-214-191873-4012755_p16_su14">
وكمان ايه جبت في المادة دى جيد جدا بس
</su>
</post>
</multipost>
