<multipost id="bolt-arz-NG-169-181081-68165" language="Arabic">
<post id="bolt-arz-NG-169-181081-68165_p1">
<su id="bolt-arz-NG-169-181081-68165_p1_su1"> حدث بالفعل سرقة كل ركاب احدى القطارات فى الأسكندرية !! مستغربس !!</su>
<su id="bolt-arz-NG-169-181081-68165_p1_su2"> سرقة كل ركاب احدى القطارات فى الأسكندرية !! مستغربس !!</su>
<su id="bolt-arz-NG-169-181081-68165_p1_su3"> آه متستغربش ... الخبر صحيح و حصل بالفعل فى الأسكندرية قبل رمضان بشوية أيام ... !!!!</su>
<su id="bolt-arz-NG-169-181081-68165_p1_su4"> الموضوع و ما فيه انه يوجد فى الأسكندرية قطارات داخلية تسمى قطارات أبوقير حيث تربط مساحات طويلة من أبو قير لغاية محطة مصر و تخدم العديد و العديد من سكان الأسكندرية ....</su>
<su id="bolt-arz-NG-169-181081-68165_p1_su5"> قام اللصوص بأحتلال اخر عربيتين فى القطار و ركز على موضوع عربيتين بحالهم !!</su>
<su id="bolt-arz-NG-169-181081-68165_p1_su6"> و قاموا بتهديد جميع الركاب بالأسلحة و قاموا بسرقة كل ما يحمله الركاب من موبايلات و ذهب و فلوس و كل شئ !!!</su>
<su id="bolt-arz-NG-169-181081-68165_p1_su7"> و اى راكب يعترض او يقاوم يتعرض للضرب و اعتقد يوجد اصابتين !!</su>
<su id="bolt-arz-NG-169-181081-68165_p1_su8"> و بعد كده هربوا جميعا و فص ملح و ذاب !!</su>
<su id="bolt-arz-NG-169-181081-68165_p1_su9"> اعتقد القصة دى كانت ممكن تحدث فى أمريكا أيام الهنود الحمر و الكاوبوى بس علشان احنا هنا عندنا كل شئ جديد و مفيش حاجة اسمها مستحيلة قام اللصوص بتنفيذ خطتهم بنجاح تام 100%</su>
<su id="bolt-arz-NG-169-181081-68165_p1_su10"> و لغاية دلوقتى لم يعثر على هؤلاء اللصوص و تبذل الجهات المختصة كل الجهود للقبض عليهم ...</su>
<su id="bolt-arz-NG-169-181081-68165_p1_su11"> بصراحة انا مش عارف اضحك و لا ازعل على الحال اللى وصلناله ده</su>
<su id="bolt-arz-NG-169-181081-68165_p1_su12"> على العموم لا املك غير انى اقووول ... حــســـبـــــى الــــلـــــه و نـــــعـــم الـــــوكــــيــــل.</su>
<su id="bolt-arz-NG-169-181081-68165_p1_su13"> آه صحيح ... المفتش أو الكمسرى نجا من هذه السرقة مع انه كان معاه فلوس التذاكر </su>
<su id="bolt-arz-NG-169-181081-68165_p1_su14"> و هذا يدل على قناعة اللصوص و انهم مش طماعين .. هما كانوا يقصدوا الركاب بس</su>
</post>
<post id="bolt-arz-NG-169-181081-68165_p2">
<su id="bolt-arz-NG-169-181081-68165_p2_su1"> علي فكره اللصوص دول اذكيه مووووووووووووووووووووووووووووت</su>
<su id="bolt-arz-NG-169-181081-68165_p2_su2"> و عجبني طحن</su>
</post>
<post id="bolt-arz-NG-169-181081-68165_p3">
<su id="bolt-arz-NG-169-181081-68165_p3_su1"> اهلا ايا محمد</su>
<su id="bolt-arz-NG-169-181081-68165_p3_su2"> اكيد مش بنستغرب عشان الناس عايشة بقهر وفقر ، وصار ممكن يعملوا اي شيء عشان يجيبوا الفلوس !!</su>
<su id="bolt-arz-NG-169-181081-68165_p3_su3"> مش مبرر طبعا عشان يسرقوا لكن اللي مش لاقي ياكل ،، ممكن توصل فيه المواصيل لأرتكاب اي شيء عشان ياكل!</su>
<su id="bolt-arz-NG-169-181081-68165_p3_su4"> صرااع البقاء</su>
<su id="bolt-arz-NG-169-181081-68165_p3_su5"> كنا بنشوف زي ما بتقول بالافلام الامريكية وافلام الهنود والافلام دي بتعلم الصنعة كويس</su>
<su id="bolt-arz-NG-169-181081-68165_p3_su6"> لكن هي نتيجة طبيعية لا تدعو للغرابة خصوصا اذا كان السارقين محتااجين!</su>
</post>
<post id="bolt-arz-NG-169-181081-68165_p5">
<su id="bolt-arz-NG-169-181081-68165_p5_su1"> يعنى عملية نظيفة جداااااااا</su>
<su id="bolt-arz-NG-169-181081-68165_p5_su2"> بتفكرنى بيفلم اللهيب بتاع ال باتشينو وروبرت دي نيرو</su>
<su id="bolt-arz-NG-169-181081-68165_p5_su3"> يعنى عملية جديدة بس حتلاقى رواج كبير فى السوق المصرى</su>
<su id="bolt-arz-NG-169-181081-68165_p5_su4"> خسارة انى مش اول واحد كنت حاطط عينى على البرج بتاع البنك الاهلى بس يلا</su>
</post>
<post id="bolt-arz-NG-169-181081-68165_p6">
<su id="bolt-arz-NG-169-181081-68165_p6_su1"> يا سلام زعلانين علي عربيتين في قطر اتسرق ركابهم</su>
<su id="bolt-arz-NG-169-181081-68165_p6_su2"> عادي ايه الجديد ما احنا طول عمرنا بنتسرق وبمزاجنا وسكتين وراضين</su>
<su id="bolt-arz-NG-169-181081-68165_p6_su3"> من فيكو مش بيتسرق </su>
<su id="bolt-arz-NG-169-181081-68165_p6_su4"> كل لحظه في الزمن ده بيتسرق فلوسنا ومجهودنا وعمرنا واحلامنا وكل حاجه حتي صحتنا</su>
<su id="bolt-arz-NG-169-181081-68165_p6_su5"> ايه اللي فاضل عشان نزعل عليه لسه</su>
<su id="bolt-arz-NG-169-181081-68165_p6_su6"> يا عم دي مصر ام الدنيا ويجعله عامر</su>
</post>
<post id="bolt-arz-NG-169-181081-68165_p12">
<su id="bolt-arz-NG-169-181081-68165_p12_su1"> هههههههههههههههههه مش عارفه بصراحه ضحكت ليه بس لازم اضحك</su>
<su id="bolt-arz-NG-169-181081-68165_p12_su2"> ولازم اقول حسبي الله ونعم الوكيل</su>
<su id="bolt-arz-NG-169-181081-68165_p12_su3"> معقوله الكلام اللي بنشوفه في الافلام ده بيحصل حقيقي</su>
<su id="bolt-arz-NG-169-181081-68165_p12_su4"> لاحول ولاقوه الا بالله العلي العظيم</su>
<su id="bolt-arz-NG-169-181081-68165_p12_su5"> انا كده تمام التمام الحمدلله مش بركب قطر خالص يعني في السليم هههههههههههههههه</su>
<su id="bolt-arz-NG-169-181081-68165_p12_su6"> تسلم ايدك ياميدو</su>
<su id="bolt-arz-NG-169-181081-68165_p12_su7"> من اختك في الله شوشو</su>
</post>
<post id="bolt-arz-NG-169-181081-68165_p17">
<su id="bolt-arz-NG-169-181081-68165_p17_su1"> الواحد بعد كده يركب القطار لابس مايوه علشان مايتسرقش منه حاجه</su>
<su id="bolt-arz-NG-169-181081-68165_p17_su2"> والناس لم يشوفوا الواحد لابس مايوه يعرفوا انه رايح يركب القطار </su>
<su id="bolt-arz-NG-169-181081-68165_p17_su3"> والكمسرى يلبس مايوه لون كاكى هو والسواق علشان يختلفوا عن الركاب</su>
<su id="bolt-arz-NG-169-181081-68165_p17_su4"> وتنشر العمليه فى باقى المواصلات ويصبح لكل وسيله نقل عام لون مايوه موحد ههههههههههههههههههه</su>
</post>
<post id="bolt-arz-NG-169-181081-68165_p18">
<su id="bolt-arz-NG-169-181081-68165_p18_su1"> من رئيس الوزراء</su>
<su id="bolt-arz-NG-169-181081-68165_p18_su2"> أولا أنا من الإسكندرية</su>
<su id="bolt-arz-NG-169-181081-68165_p18_su3"> ثانيا قطر ايه إلي اتسرق و انت بتتكلم عنه</su>
<su id="bolt-arz-NG-169-181081-68165_p18_su4"> دي مجرد اشاعات و قالوها قبل كده على ترام الإبراهيمية و سيدي جابر</su>
<su id="bolt-arz-NG-169-181081-68165_p18_su5"> ممكن أعرف انت عرفت الحكاية دي منين</su>
</post>
</multipost>
