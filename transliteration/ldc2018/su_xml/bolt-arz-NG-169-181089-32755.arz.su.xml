<multipost id="bolt-arz-NG-169-181089-32755" language="Arabic">
<post id="headline">
<su id="headline_su1"> سرقة البنك المركزى ........... كارثة</su>
</post>
<post id="bolt-arz-NG-169-181089-32755_p1">
<su id="bolt-arz-NG-169-181089-32755_p1_su1"> بدء التحقيق فى سرقة 800 الف جنية من مطبعة البنك المركزى المصرى كما انة تم اليوم اكتشاف سرقة 2 مليون اخرين</su>
<su id="bolt-arz-NG-169-181089-32755_p1_su2"> قد سبب هذا الخبر صدمة حقيقة وبشكل خاص على الموظفيين فى هذا المكان لانة يعتبر كارثة بكل المقايس ..........</su>
<su id="bolt-arz-NG-169-181089-32755_p1_su3"> فأنا واحدة من العاملين فى هذا المكان من حوالى ما يقرب 6 سنوات ولم يحدث مثل هذا من قبل ولم يحدث حتى منذ ان نشأت المطبعة ( مطبعة البنك المركزى ) </su>
<su id="bolt-arz-NG-169-181089-32755_p1_su4"> فسرقة ملايين من مكان مثل هذا مكان فية رقابة بكل صورها واشكالها المختلفة يدل على وجود خلل .......... ووجود الخلل امر مفروغ منة</su>
<su id="bolt-arz-NG-169-181089-32755_p1_su5"> ولكن السؤال هل الخلل متعمد ام؟! ـــــــــــــــــــــــــــــــــ مصادفة ؟!</su>
<su id="bolt-arz-NG-169-181089-32755_p1_su6"> فيا من فعلت هذا كفنا تشوية فى صورة بلدنا</su>
<su id="bolt-arz-NG-169-181089-32755_p1_su7"> كفنا تشوية لقدرتنا واظهار لضعفنا</su>
<su id="bolt-arz-NG-169-181089-32755_p1_su8"> ياجماعة تقريبا كدة والله اعلم فى ناس كل مهمتها دلوقتى تبحث عن اى مكان فى بلدنا نظيف عشان توسخة .</su>
<su id="bolt-arz-NG-169-181089-32755_p1_su9"> حتى البنك المركزى بجلالة قدرة مسلمش منهم</su>
<su id="bolt-arz-NG-169-181089-32755_p1_su10"> ربنا يستر علينا وعليكوا </su>
<su id="bolt-arz-NG-169-181089-32755_p1_su11"> واما نشوف بقى مصرينا احنا العقود الغلابة هيبقى اية دلوقتى ........</su>
<su id="bolt-arz-NG-169-181089-32755_p1_su12"> وقال احنا كنا منتظريين تعييييييييييين قال هههههههههههه </su>
<su id="bolt-arz-NG-169-181089-32755_p1_su13"> ابقى قابلنى يـــــــــــا عمرى</su>
</post>
<post id="bolt-arz-NG-169-181089-32755_p2">
<su id="bolt-arz-NG-169-181089-32755_p2_su1"> هاي ريشه في الهوا</su>
<su id="bolt-arz-NG-169-181089-32755_p2_su2"> انتي فعلاً شغاله في البنك المركزي ؟؟؟؟</su>
<su id="bolt-arz-NG-169-181089-32755_p2_su3"> ممكن بس اعرف ايه ردود افعال الناس هناك ...</su>
<su id="bolt-arz-NG-169-181089-32755_p2_su4"> لان انا والدي من ال 13 واحد اللي هما واخدينهم وبيحققوا معاهم دول</su>
<su id="bolt-arz-NG-169-181089-32755_p2_su5"> وعلي فكرة انا متاكد ان شاء الله ان هما كلهم براااءة وان الكبار هما اللي ممكن يسرقو مبلغ زي ده</su>
<su id="bolt-arz-NG-169-181089-32755_p2_su6"> وعلي فكرة انا من يوم الاتنين ما شفتش والدي .. </su>
<su id="bolt-arz-NG-169-181089-32755_p2_su7"> وهو راح البنك النهارده يعمل جرد ... </su>
<su id="bolt-arz-NG-169-181089-32755_p2_su8"> فياريت لو تقدري تطمنيني عليهم واكون شاكر ليكي جدا</su>
</post>
<post id="bolt-arz-NG-169-181089-32755_p3">
<su id="bolt-arz-NG-169-181089-32755_p3_su1"> بلدنا أصبحت مرتع للصوص من أكبر مسئول حتى أصغر موظف إما حرامى أو مرتشى و لا عزاء للشرفاء</su>
<su id="bolt-arz-NG-169-181089-32755_p3_su2"> هذا الوضع قد يرجعه البعض الى سوء الأخلاق و تراجعها</su>
<su id="bolt-arz-NG-169-181089-32755_p3_su3"> و لكن فى رايى أن النظام الفاسد يحول موظفى الدولى الى جماعة من الفاسدين و اللى يطول حاجة ياخدها</su>
<su id="bolt-arz-NG-169-181089-32755_p3_su4"> اللى مش حيسرق النهاردة مش حيعرف يسرق بعد كده !!</su>
<su id="bolt-arz-NG-169-181089-32755_p3_su5"> ابن المظلوم ربنا يعديها على خير ووالدك يخرج من التحقيق براءة</su>
<su id="bolt-arz-NG-169-181089-32755_p3_su6"> المصيبة أن الأبرياء هم من يتحملون تبعات فساد الكبار</su>
</post>
<post id="bolt-arz-NG-169-181089-32755_p4">
<su id="bolt-arz-NG-169-181089-32755_p4_su1"> هدايه والله العظيم هو ده اللي انا خايف منه</su>
<su id="bolt-arz-NG-169-181089-32755_p4_su2"> يعملوها الكبار ويقعو قيها الصغار</su>
<su id="bolt-arz-NG-169-181089-32755_p4_su3"> طيب اشهدي انتي ازاي 13 موظف هيسرقو مرة واحده ... تيجي ازاي</su>
<su id="bolt-arz-NG-169-181089-32755_p4_su4"> وفي 2 موظفين استلمو عهده يوم 2/5 يعني بعد ما الموضوع كله حصل</su>
<su id="bolt-arz-NG-169-181089-32755_p4_su5"> يبقي دا بقي ظلم ولا مش ظلم</su>
<su id="bolt-arz-NG-169-181089-32755_p4_su6"> علي العموم هو والدي رجعلنا بالسلامه بس هيبدا يروح النيابه كل يوم لحد ما التحقيقات تخلص</su>
<su id="bolt-arz-NG-169-181089-32755_p4_su7"> وشكرا لاهتمامك</su>
</post>
<post id="bolt-arz-NG-169-181089-32755_p5">
<su id="bolt-arz-NG-169-181089-32755_p5_su1"> واضح انك معندكش اى معلومات او مصدر معلوماتك هى الجرايد </su>
<su id="bolt-arz-NG-169-181089-32755_p5_su2"> ع العموم 13 موظف مش متهمين كان مجرد استجواب وبس</su>
</post>
<post id="bolt-arz-NG-169-181089-32755_p7">
<su id="bolt-arz-NG-169-181089-32755_p7_su1"> ربنا يستر فعلا </su>
<su id="bolt-arz-NG-169-181089-32755_p7_su2"> كارثة </su>
<su id="bolt-arz-NG-169-181089-32755_p7_su3"> انامش عارفة ايمته هييجي اليوم للي نقول فيه مصر امان بجد ؟!!! </su>
<su id="bolt-arz-NG-169-181089-32755_p7_su4"> اذا كان الامان مش موجود حتي لاولاد البلد هيبقي موجود ازاي لاي سائح او اجنبي بيزور مصر </su>
<su id="bolt-arz-NG-169-181089-32755_p7_su5"> فعلا ربنا يستر من الايام اللي جايه</su>
<su id="bolt-arz-NG-169-181089-32755_p7_su6"> تقبلي مروري</su>
<su id="bolt-arz-NG-169-181089-32755_p7_su7"> الوردة الحزينة</su>
</post>
<post id="bolt-arz-NG-169-181089-32755_p10">
<su id="bolt-arz-NG-169-181089-32755_p10_su1"> الحمد لله بعد حرقة دم دامت أسابيع وجدوا اللي سرق البنك المركزى (( اقصد سرقت )) و هي من الموظفين المعينيين القداما في المطبعة الخاصة بالبنك المركزي</su>
<su id="bolt-arz-NG-169-181089-32755_p10_su2"> كبروك ليكي و لينا يا ريشة</su>
<su id="bolt-arz-NG-169-181089-32755_p10_su3"> وربنا يظهر الحق يا رب</su>
<su id="bolt-arz-NG-169-181089-32755_p10_su4"> على فكرة أنا من العاملين بالبنك المركزي و الخبر لسةطااااااااازة</su>
</post>
</multipost>
