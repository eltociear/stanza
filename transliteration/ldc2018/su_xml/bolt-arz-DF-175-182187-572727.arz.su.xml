<multipost id="bolt-arz-DF-175-182187-572727" language="Arabic">
<post id="bolt-arz-DF-175-182187-572727_p1">
<su id="bolt-arz-DF-175-182187-572727_p1_su1">
 طبعا احنا كمصريين بنحب اى حد بسرعه وبنديله الامان ياترى كلنا كده الله اعلم
</su>
<su id="bolt-arz-DF-175-182187-572727_p1_su2">
 انا معرفش بس اللى اعرفه ان اى بلد اكيد فيها الحلو والوحش
</su>
<su id="bolt-arz-DF-175-182187-572727_p1_su3">
 طب انا بقول الكلمه دى ليه
</su>
<su id="bolt-arz-DF-175-182187-572727_p1_su4">
 بجد لانى الفتره اللى عدت اتحطيت تحت ضغط وطبعا الكلام اللى بيتقال ان المعامله بينا والحاجات دى
</su>
<su id="bolt-arz-DF-175-182187-572727_p1_su5">
 اتغيرت بعد الثوره كانت من ضمن الضغوط
</su>
<su id="bolt-arz-DF-175-182187-572727_p1_su6">
 كان فيه ضغط وقضيه مشابهه زى قضيه الدكتوره المصريه وعملنا شكوى واخدنا حقنا واتحكم على
</su>
<su id="bolt-arz-DF-175-182187-572727_p1_su7">
 الرجل السعودى بالجلد وكل الناس كمان كانت بتقولنا نعترض عشان الحكم مكنش عاجبهم كانو عاوزين اكتر عشان الناس ترتدع
</su>
<su id="bolt-arz-DF-175-182187-572727_p1_su8">
 وعدى الموقف واتبسطنا اننا اخدنا حقنا وتمام
</su>
<su id="bolt-arz-DF-175-182187-572727_p1_su9">
 حصلت الثوره الكلاام اتقال اننابنتعامل معامله سيئه هنا انا ماشفتش بس حصلى موقف غريب ولعله خير
</su>
<su id="bolt-arz-DF-175-182187-572727_p1_su10">
 الموقف اللى حصلى بنتى مشوها من الروضه بعد 4 ايام عشان مش سعوديه
</su>
<su id="bolt-arz-DF-175-182187-572727_p1_su11">
 وكانت مداومه السنه اللى فاتت طب اشمعنا السنه دى وعليها اى موضوع يقول ان المعامله اختلفت بعد الثوره اكون اول واحده ادخل ااكد الكلام ده
</su>
<su id="bolt-arz-DF-175-182187-572727_p1_su12">
 انا بقالى شهرين موش ساكته وبحاول ارجعها تانى
</su>
<su id="bolt-arz-DF-175-182187-572727_p1_su13">
 سبحان الله وبالمصادفه البحته كان عند المديره اللى امرت بان بنتى تخرج من الروضه اجتماع مع المديره العام
</su>
<su id="bolt-arz-DF-175-182187-572727_p1_su14">
 عنها ورحت استناها هناك ماشفتهاش
</su>
<su id="bolt-arz-DF-175-182187-572727_p1_su15">
 لاقيت واحده فى قمه التواضع بتسالنى انت عاوزه مين وانا قاعده ومتنكه كده بقولها
</su>
<su id="bolt-arz-DF-175-182187-572727_p1_su16">
 عاوزه فلانه قالتلى مشت قلتلها ازاى ده عندها اجتماع مع المساعده(المديره العام) قالتلى انا المساعده
</su>
<su id="bolt-arz-DF-175-182187-572727_p1_su17">
 فرحت انى لاقيت الاعلى منها عرضت مشكلتى و حكتلها الست قالتلى لا لازم ترجع
</su>
<su id="bolt-arz-DF-175-182187-572727_p1_su18">
 والله يا اخوتى عمرى ماشفت فى زوقها ولا رقتها ولا ادبها ولا لسانها الحلو بجد انا مصدقتش نفسى
</su>
<su id="bolt-arz-DF-175-182187-572727_p1_su19">
 جابت المديره ليه امرتى ان البنت تمشى كلاااام وكلااام والمديره لا يمكن ابدا مارضيتش
</su>
<su id="bolt-arz-DF-175-182187-572727_p1_su20">
 المديره العام زعلت اوى وسمعتها بتتكلم تستفسر عن القوانين وتقول اصل فيه عقليات اعوذ بالله
</su>
<su id="bolt-arz-DF-175-182187-572727_p1_su21">
 عنها والمديره العام قالتلى خلااص ده موضوعى
</su>
<su id="bolt-arz-DF-175-182187-572727_p1_su22">
 واقسمت بالله تلاته انها ترجعها وقد كان بعد 3 اسابيع( من غير تفاصيل ) وداومت الاسبوع اللى عدى(كله بفضل الله اولا)
</su>
<su id="bolt-arz-DF-175-182187-572727_p1_su23">
 وربنا يثبت اقدامها هناك والست المديره تسيبنا فى حالنا
</su>
<su id="bolt-arz-DF-175-182187-572727_p1_su24">
 المديره بقى نفسها تخيلو عاوزه تمشى المرحله اللى بنتى فيها كلها عشان تمشى كلامها بما فيهم بنتى المصريه وكل الاطفال السعودين 60 طالب وطالبه (ربنا يهديها)
</su>
<su id="bolt-arz-DF-175-182187-572727_p1_su25">
 ومديره الروضه نفسها كان ليها عامل كبير عرضت نفسها انها وقفت قصاد المديره ومضت لى على ورقه بان بنتى ليها مكان وتحدتها واكيد شخصيه زى شخصيه المديره موش هاتنساهلها
</su>
<su id="bolt-arz-DF-175-182187-572727_p1_su26">
 والله من يومها وانا مكسوفه من نفسى وعاوزه ااقول كلمه الحق دى ان موش كل البلد كده ولا كل الشخصيات كده واكيد انتو عارفين ومش محتاجين ااقول كده
</su>
<su id="bolt-arz-DF-175-182187-572727_p1_su27">
 واكيد الناس اللى بيغلطو فينا وفى ثورتنا دى ناس موش فاهمه 
</su>
<su id="bolt-arz-DF-175-182187-572727_p1_su28">
 والله يا جماعه اقصى حاجه عارفينه ان الرئيس السابق نصرهم فى حرب الخليج ودافع عنهم واللى بيغلطو فينا فى منتدياتهم دى ناس فاضيه وشباب صغير بجد موش فاهم حاجه وربنا يهدينا كلنا
</su>
<su id="bolt-arz-DF-175-182187-572727_p1_su29">
 بس انا حبيت اريح ضميرى و بس
</su>
</post>
<post id="bolt-arz-DF-175-182187-572727_p2">
<su id="bolt-arz-DF-175-182187-572727_p2_su1">
 والله انا بحترم جدا اللى بيقول اللى لة ولى علية بدون تعصب وجهل 
</su>
<su id="bolt-arz-DF-175-182187-572727_p2_su2">
 ربنا يجرى الحق دايما على لسانك ويجمع بين العرب دايما ميفرقهمش.
</su>
<su id="bolt-arz-DF-175-182187-572727_p2_su3">
 والله عمرنا ما هنكبر غير لما نوحد الصف.وان شاء الله يا جارة وعلشان ضميرك دة ربنا دايما هيوقفلك اللى يقف جنبك
</su>
</post>
<post id="bolt-arz-DF-175-182187-572727_p3">
<su id="bolt-arz-DF-175-182187-572727_p3_su1">
 فعلا كل بلد فيها الكويس وفيها الوحش
</su>
<su id="bolt-arz-DF-175-182187-572727_p3_su2">
 وبلدنا نفسها أكبر دليل
</su>
</post>
<post id="bolt-arz-DF-175-182187-572727_p4">
<su id="bolt-arz-DF-175-182187-572727_p4_su1">
 جزاكى الله كل خير
</su>
</post>
<post id="bolt-arz-DF-175-182187-572727_p5">
<su id="bolt-arz-DF-175-182187-572727_p5_su1">
 أنا اتولدت هناك وعشت ودرست لحد ماخلصت الثانويه العامه السعوديين زيهم زي أي شعب فيهم الكويس جدا والمحترم جدا والسيء جدا الزباله جدا
</su>
<su id="bolt-arz-DF-175-182187-572727_p5_su2">
 ربا يهدي الحال
</su>
</post>
<post id="bolt-arz-DF-175-182187-572727_p6">
<su id="bolt-arz-DF-175-182187-572727_p6_su1">
 طيب كويس ان في ناس تتكلم بالعقل لان انا صدمت من بعض اخواتنا في موضوع تم اغلاقه 
</su>
<su id="bolt-arz-DF-175-182187-572727_p6_su2">
 اللى بتتمنى ان السعوديه يجى لها يوم تطيح ونحتاجكم واللى بتقول احنا بنروح عندهم عشان نخليهم بنى ادميين وكلام كثير 
</su>
<su id="bolt-arz-DF-175-182187-572727_p6_su3">
 صراحه في ناس فيهم حقد علينا رغم احنا في السعوديه بنحترم المصريين ولنا علاقات جدا رائعه مع المصريات لكن لما اقرا بعض الردود بقول حسبى الله ونعم الوكيل
</su>
</post>
<post id="bolt-arz-DF-175-182187-572727_p7">
<su id="bolt-arz-DF-175-182187-572727_p7_su1">
 كل بلد فيها الكويس وفيها الوحش
</su>
<su id="bolt-arz-DF-175-182187-572727_p7_su2">
 وجميل جدا اننا نحكى الكويس زى ما بنشتكى من السيئ
</su>
<su id="bolt-arz-DF-175-182187-572727_p7_su3">
 جزاكى الله خيرا
</su>
</post>
<post id="bolt-arz-DF-175-182187-572727_p11">
<su id="bolt-arz-DF-175-182187-572727_p11_su1">
 هو ده والله الى انا بقوله فى حق اى دوله عربيه
</su>
<su id="bolt-arz-DF-175-182187-572727_p11_su2">
 وبالذات السعوديه ان كل شعب فى الزين وفى الشين
</su>
<su id="bolt-arz-DF-175-182187-572727_p11_su3">
 لكن لاسف البيمر بتجربه سيئه هناك بيعمم على الشعب كله
</su>
<su id="bolt-arz-DF-175-182187-572727_p11_su4">
 انا ابنى مش مصرى وفى بلده وضرب ولد مصرى فى المدرسه
</su>
<su id="bolt-arz-DF-175-182187-572727_p11_su5">
 انا خليت ابنى يعتزله ويتاسف ليه ولاهله وانا كمان روحت اتاسفت لهم
</su>
<su id="bolt-arz-DF-175-182187-572727_p11_su6">
 امه قالتلى احنا طبعا مش حنتكلم عشان مش فى بلدنا والقانون فى صفكم
</su>
<su id="bolt-arz-DF-175-182187-572727_p11_su7">
 قولتلها لا ابنى غلطان ومن حقكم تعملو الى عايزنه واحنا تحت امركم فى اى اجراء
</su>
<su id="bolt-arz-DF-175-182187-572727_p11_su8">
 ياريت نعرف النقطه دى ان احنا نعاقب الى بيغلط بس ومش نعمم على شعب كامل
</su>
</post>
</multipost>
