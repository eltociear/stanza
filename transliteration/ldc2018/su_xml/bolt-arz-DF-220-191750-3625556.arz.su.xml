<multipost id="bolt-arz-DF-220-191750-3625556" language="Arabic">
<post id="bolt-arz-DF-220-191750-3625556_p1">
<su id="bolt-arz-DF-220-191750-3625556_p1_su1">
 السلام عليكم
</su>
<su id="bolt-arz-DF-220-191750-3625556_p1_su2">
 عندي المازدا فيها برومة في الابواب الخلفية من عند العجل كده وفي حتت البويه مطقطقه فيها و الرفرفين اللي قدام من عند العجل دابو من البرومة
</su>
<su id="bolt-arz-DF-220-191750-3625556_p1_su3">
 رحت لسمكري قالي هات اربع ابواب و ورفرين وكبوت(الكبوت سليم 100%) وعتب والحته اللي قدام اللي تحت الاكصدام !
</su>
<su id="bolt-arz-DF-220-191750-3625556_p1_su4">
 كان ناقص يقولي سقف ونص خلفي ! 
</su>
<su id="bolt-arz-DF-220-191750-3625556_p1_su5">
 فضحكت وقلتله امال السمكري شغلته ايه هيشيل ويركب وخلاص ؟! 
</su>
<su id="bolt-arz-DF-220-191750-3625556_p1_su6">
 ولا بيشل البرومة ويلحم صاج جديد ويزبط المرمات دي !!
</su>
<su id="bolt-arz-DF-220-191750-3625556_p1_su7">
  شكلهم بستريحو
</su>
<su id="bolt-arz-DF-220-191750-3625556_p1_su8">
 اتصلت على واحد بتاع قطع غيار عندنا في الزقازيق قالي ااربع ابواب 1200 جنيه !
</su>
<su id="bolt-arz-DF-220-191750-3625556_p1_su9">
 لسه باقي الرفارف مسألتش عليهم علشان نفسي اتسدت
</su>
<su id="bolt-arz-DF-220-191750-3625556_p1_su10">
 قلت بالمره اعدي على واحد بتاع دوكو
</su>
<su id="bolt-arz-DF-220-191750-3625556_p1_su11">
 لف لفه حوالين العربية وقالي هاخد منك 1800 جنيه معجون وصنايعية وبوية وورنيش وبوتامين وفرن
</su>
<su id="bolt-arz-DF-220-191750-3625556_p1_su12">
 بصراحة نفسي اتسدت اكتر وحسيت انها ممكن تدخل في 6000 جنيه
</su>
<su id="bolt-arz-DF-220-191750-3625556_p1_su13">
 السؤال بقى هنا
</su>
<su id="bolt-arz-DF-220-191750-3625556_p1_su14">
 ايه رايكم اغير الابواب ولا اشوف سمكري تاني يشدهم ويزبطهم ؟!
</su>
<su id="bolt-arz-DF-220-191750-3625556_p1_su15">
 وهل سعر الدوكو كده كويس ولا غالي (حاسس انه بيستغل)
</su>
</post>
<post id="bolt-arz-DF-220-191750-3625556_p4">
<su id="bolt-arz-DF-220-191750-3625556_p4_su1">
 الابواب بتتصلح لو مفيهاش شغل كتير
</su>
<su id="bolt-arz-DF-220-191750-3625556_p4_su2">
 السمكري الي بيقولك غير دا بيبقى عايز يريح دماغه
</su>
</post>
<post id="bolt-arz-DF-220-191750-3625556_p5">
<su id="bolt-arz-DF-220-191750-3625556_p5_su1">
 شكرا ياباشا
</su>
<su id="bolt-arz-DF-220-191750-3625556_p5_su2">
 الابواب سليمة ومفيهاش اي خبطات غير البرومة اللي تحت بس
</su>
<su id="bolt-arz-DF-220-191750-3625556_p5_su3">
 انا هشوف السمكري اللي قال عليه الدكتور مجدي وربنا يصلح الحال
</su>
</post>
</multipost>
