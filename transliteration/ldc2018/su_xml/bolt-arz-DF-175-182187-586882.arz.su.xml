<multipost id="bolt-arz-DF-175-182187-586882" language="Arabic">
<post id="bolt-arz-DF-175-182187-586882_p1">
<su id="bolt-arz-DF-175-182187-586882_p1_su1">
 ازيكم يااحلي اخوات مؤيدات ومعارضات
</su>
<su id="bolt-arz-DF-175-182187-586882_p1_su2">
 قريت كتير اليومين دول عن خيبه الامل اللي اصابت مؤيدي الاخوان من مرشحيهم
</su>
<su id="bolt-arz-DF-175-182187-586882_p1_su3">
 ومن الاول كده انا لااخوانيه ولا سلفيه انا مسلمه وسطيه
</su>
<su id="bolt-arz-DF-175-182187-586882_p1_su4">
 اولا بالنسبه لتصريح الكتاتني عن انه لامساس بالسياحه الشاطئيه
</su>
<su id="bolt-arz-DF-175-182187-586882_p1_su5">
 تفتكروا ده وقته اصلا البلد بتنهار والاقتصاد بينهار والبورصه خسرانه ملايين والانتاج واقف
</su>
<su id="bolt-arz-DF-175-182187-586882_p1_su6">
 يعني اصلا مش وقت تغيير في السياحه
</su>
<su id="bolt-arz-DF-175-182187-586882_p1_su7">
 في اولويات لازم نهتم بيها
</su>
<su id="bolt-arz-DF-175-182187-586882_p1_su8">
 زي اداره عجله الانتاج نشتغل الاول ونقف علي رجلينا وبعدين نبدأ نغير
</su>
<su id="bolt-arz-DF-175-182187-586882_p1_su9">
 ثانيا بالنسبه لعدم منع الخمور
</su>
<su id="bolt-arz-DF-175-182187-586882_p1_su10">
 برضه نفس الكلام لايمكن اصلا اننا نغير كل حاجه في وقت واحد
</su>
<su id="bolt-arz-DF-175-182187-586882_p1_su11">
 الدنيا اتخلقت في سته ايام
</su>
<su id="bolt-arz-DF-175-182187-586882_p1_su12">
 وبعدين في نقطه هامه جدا محدش خد باله منها
</su>
<su id="bolt-arz-DF-175-182187-586882_p1_su13">
 عدم المساس بالسياحه الشاطئيه وعدم منع الخمور في الاربع سنوات القادمه
</su>
<su id="bolt-arz-DF-175-182187-586882_p1_su14">
 وده يعني انهم واخدين الامور واحده واحده
</su>
<su id="bolt-arz-DF-175-182187-586882_p1_su15">
 الاخوان بدأو فعلا يثبتو وجودهم اثبتو انهم مش عايزين السلطه لمصالح شخصيه
</su>
<su id="bolt-arz-DF-175-182187-586882_p1_su16">
 نزلو الشارع فعلا وضعوا حلول لمشكله الانابيب والعيش وبدأو فعلا في حلها
</su>
<su id="bolt-arz-DF-175-182187-586882_p1_su17">
 يعني فعلا البلد بتنضف وبلاش بقي المواضيع اللي ليس لها غرض الا للوقيعه وزرع خيبه الامل
</su>
<su id="bolt-arz-DF-175-182187-586882_p1_su18">
 وافتكروا انه لم تتطبق الدوله الاسلاميه الا في عصر عمر بن عبد العزيز ولم تطبق حدود الاسلام مره واحده بل اصبحت دوله اسلاميه علي مراحل
</su>
</post>
<post id="bolt-arz-DF-175-182187-586882_p2">
<su id="bolt-arz-DF-175-182187-586882_p2_su1">
 بارك الله فيك وحفظك من كل سؤ
</su>
<su id="bolt-arz-DF-175-182187-586882_p2_su2">
 بجد الواحد قرف والله من المواضيع المستفزة اللي عوزين يطلعو الاخوان وكأنهم ارتدوا عن الدين الاسلامي
</su>
<su id="bolt-arz-DF-175-182187-586882_p2_su3">
 لا يسعنا غير قول حسبنا الله ونعم الوكيل
</su>
<su id="bolt-arz-DF-175-182187-586882_p2_su4">
 ولو هما تعبوا نفسهم شوية وشافوا برامج الاخوان كانو عرفو ان الشريعة هدفهم الاوحد بس نقول ايه مثيري فتن ومبيخفوش من ربنا
</su>
</post>
<post id="bolt-arz-DF-175-182187-586882_p4">
<su id="bolt-arz-DF-175-182187-586882_p4_su1">
 اديني هنشوف...............انا صحيح لم انتخب الاخوان لكن نفسي يمسكوا الحكم وممكن نحكم عليهم بس نفسي اشوف مصانع جديده واشغال للشباب جنب سياسه الحملات اللي بتطلع للاحياء الفقيره لاننا عاوزين نصلح من الاصل
</su>
</post>
<post id="bolt-arz-DF-175-182187-586882_p5">
<su id="bolt-arz-DF-175-182187-586882_p5_su1">
 بصى أنا مع الاخوان حتى لو اترشحوا لرئاسه الجمهوريه
</su>
<su id="bolt-arz-DF-175-182187-586882_p5_su2">
 مع انهم رفضوا بس أنا أعتقد أن اللى بيخاف من ربنا وعارف دينه كويس عمرة ما هيسرق ولا يقتل ولا يسجن ولا يعذب
</su>
<su id="bolt-arz-DF-175-182187-586882_p5_su3">
 لكن اللى حرقنى منهم انهم سابوا الثوره فى نص الطريق
</su>
<su id="bolt-arz-DF-175-182187-586882_p5_su4">
 النقطه دى بس اللى حرقانى يا ملوكه ممكن تفسريهالى يمكن أستريح ربنا يريح قلبك
</su>
</post>
<post id="bolt-arz-DF-175-182187-586882_p6">
<su id="bolt-arz-DF-175-182187-586882_p6_su1">
 انا لااخوانية ولاسلفية انا كنبوييييييييييييييييية بس بصراحة فعلا شايفة ان الهجوم على الاخوان مبالغ فية حبتين 
</su>
<su id="bolt-arz-DF-175-182187-586882_p6_su2">
 طب لو السلفين اللى فى البرلمان مش عجبهم تصريحات الاخوان لية مش بيرضوا ولا بيعترضوا بس بالراحة والنبى ياجماعة متزعلوش منى عايزة افهم بالراحة
</su>
</post>
<post id="bolt-arz-DF-175-182187-586882_p12">
<su id="bolt-arz-DF-175-182187-586882_p12_su1">
 و الله الاخوان ماخيبوش املنا و لا حاجة و احنا بنتحترمهم و عشان كده انتخبناهم بس ان نفس كل الشعب يقف معاهم عشان ينهضوا بالبلد و المثل بيقول ايد واحدة ماتصقفش
</su>
</post>
<post id="bolt-arz-DF-175-182187-586882_p17">
<su id="bolt-arz-DF-175-182187-586882_p17_su1">
 جزاك الله خير
</su>
<su id="bolt-arz-DF-175-182187-586882_p17_su2">
 التكه تقيله والحمل على الأكتاف فوق الوصف والله لولا خوف الإخوان على البلد و طموحاتهم الكبيييرة جدااا للبلد ماكانوش شالوا الحمل التقييل ده
</su>
<su id="bolt-arz-DF-175-182187-586882_p17_su3">
 والشعب اللى إختار الإسلام ربنا لن يخذله
</su>
<su id="bolt-arz-DF-175-182187-586882_p17_su4">
 يعنى أختار من يرضى بحكم الله ويسعى له ثم يخذلنى رب العزة والجلال مستحيييل
</su>
<su id="bolt-arz-DF-175-182187-586882_p17_su5">
 ولينصرن الله من ينصره
</su>
<su id="bolt-arz-DF-175-182187-586882_p17_su6">
 والشعب نصر شرع الله وإختار الإسلاميين ولن يخذله الله
</su>
</post>
</multipost>
