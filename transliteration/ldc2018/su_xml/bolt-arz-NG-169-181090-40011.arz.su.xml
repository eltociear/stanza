<multipost id="bolt-arz-NG-169-181090-40011" language="Arabic">
<post id="bolt-arz-NG-169-181090-40011_p1">
<su id="bolt-arz-NG-169-181090-40011_p1_su1"> نظرية المؤامرة</su>
<su id="bolt-arz-NG-169-181090-40011_p1_su2"> السلام عليكم ورحمة الله وبركاته</su>
<su id="bolt-arz-NG-169-181090-40011_p1_su3"> شوفتوا اللى حصل امبارح </su>
<su id="bolt-arz-NG-169-181090-40011_p1_su4"> اكيد منكم تابع لقاء السيد الرئيس بعمال مصر فى عيدهم السنوى </su>
<su id="bolt-arz-NG-169-181090-40011_p1_su5"> انا عن نفسى بحب جدا اتفرج على اللقاء دة لغرض فى نفس يعقوب </su>
<su id="bolt-arz-NG-169-181090-40011_p1_su6"> المهم كنت قاعد انا وصحبى بتاع القهوة بنضرب 2 حلبة بلبن فاسالته الريس هيعمل اية النهاردة </su>
<su id="bolt-arz-NG-169-181090-40011_p1_su7"> قالى ان شاء الله هيجيب جون ناخد بية الدورى </su>
<su id="bolt-arz-NG-169-181090-40011_p1_su8"> قولتله دورى اية ياض واجوان اية اللى بتتكلم عنهم </su>
<su id="bolt-arz-NG-169-181090-40011_p1_su9"> قالى انت مش قصدك ابوتريكة </su>
<su id="bolt-arz-NG-169-181090-40011_p1_su10"> بصتله بغيظ وقولتله بقولك الريس يابيهم تقولى ابوتريكة </su>
<su id="bolt-arz-NG-169-181090-40011_p1_su11"> وغصب عنى صوتى عيلى شوية </su>
<su id="bolt-arz-NG-169-181090-40011_p1_su12"> طبعا القهوة كلها اتلمت علينا وكل واحد طلعله بكلمة </su>
<su id="bolt-arz-NG-169-181090-40011_p1_su13"> مالو ابوتريكة ياعم </su>
<su id="bolt-arz-NG-169-181090-40011_p1_su14"> واللى يقولى دة احسن لاعب فى بلدك </su>
<su id="bolt-arz-NG-169-181090-40011_p1_su15"> واللى يقولى انت شكلك زملكاوى </su>
<su id="bolt-arz-NG-169-181090-40011_p1_su16"> وانا هنفجر من الغيظ واحلفلهم متين امين انى معرفش مرفت يامين ولا هما هنا </su>
<su id="bolt-arz-NG-169-181090-40011_p1_su17"> المهم خلص الموضوع على خير ورجعنا تانى انا وصحبى بعد ما فهم انى قصدى على الريس مبارك</su>
<su id="bolt-arz-NG-169-181090-40011_p1_su18">  هيقول اية للعمال النهاردة </su>
<su id="bolt-arz-NG-169-181090-40011_p1_su19"> رد علية وقالى اكيد هيتكلم عن تحديد النسل وربط الحزام وسلام سلام خلص الكلام </su>
<su id="bolt-arz-NG-169-181090-40011_p1_su20"> قولتله اة بس اكيد هيطلع واحد من اخر الصف ويقولة العلاوة ياريس </su>
<su id="bolt-arz-NG-169-181090-40011_p1_su21"> قالى ممكن يزودها 5% </su>
<su id="bolt-arz-NG-169-181090-40011_p1_su22"> قولتلة وانت رايك اية </su>
<su id="bolt-arz-NG-169-181090-40011_p1_su23"> قالى والله زى الفل الناس هتموت على جنية واحد </su>
<su id="bolt-arz-NG-169-181090-40011_p1_su24"> وابتدينا نعمل استطلاع راى فى القهوة عن توقع زيادة العلاوة </su>
<su id="bolt-arz-NG-169-181090-40011_p1_su25"> كل الاراء اتفوتت مابين 5 : 10% وان دة يبقى فضل وعدل من عند ربنا بس هو يعمل كدة </su>
<su id="bolt-arz-NG-169-181090-40011_p1_su26"> وطلع الريس علينا بالمفاجأة وقال انه هيزود العلاوة 30% </su>
<su id="bolt-arz-NG-169-181090-40011_p1_su27"> واتوقعت ان القهوة هتنفجر من الفرحة وان الناس هيرجعو زى زمان يهتفوا للريس ويغنوله بس ولا حاجة من دى حصلت </su>
<su id="bolt-arz-NG-169-181090-40011_p1_su28"> كل اللى قالوه شوفت ياعم اهو مأجر كام واحد يهيص ويهلل والله الراجل دة بيضحك علينا</su>
<su id="bolt-arz-NG-169-181090-40011_p1_su29">  30% يعملوا اية يعنى لو واحد مرتبة 500 جنية ياخد زيادة كام 150 جنية ودول يعملوا اية فى الزمن الاغبر اللى احنا فية دة </su>
<su id="bolt-arz-NG-169-181090-40011_p1_su30"> بسطلهم باستغراب اوى دة احنا كنا من شوية بنقول 15% دة عدل وفضل من ربنا بس هو يعمل كدة ولما يعمل 30 % يبقى نصب وضحك على الدقون مش فاهمها دى ولا هيا خلاص بقت نظرية المؤامرة متأصلة فى شعب مصر </su>
<su id="bolt-arz-NG-169-181090-40011_p1_su31"> انا مش مع الحكومة ولا عمرى كنت معاها بس بجد وقفت عند الموقف دة </su>
<su id="bolt-arz-NG-169-181090-40011_p1_su32"> لية بقت حياتنا كلها مبنية على نظرية المؤامرة ومين السبب فى دة ومين اللى وصلنا لكدة ياريت حد يجاوبنى</su>
</post>
<post id="bolt-arz-NG-169-181090-40011_p2">
<su id="bolt-arz-NG-169-181090-40011_p2_su1"> نظريه التريقه على ابسط خلق الله</su>
<su id="bolt-arz-NG-169-181090-40011_p2_su2"> لما يكون المرتب الاصلى عباره عن 150 جنيه</su>
<su id="bolt-arz-NG-169-181090-40011_p2_su3"> حتبقى الزياده اد ايه؟؟</su>
<su id="bolt-arz-NG-169-181090-40011_p2_su4"> 45 جنيه.......يااااااااااه بحالهم</su>
<su id="bolt-arz-NG-169-181090-40011_p2_su5"> على مين يا ريس ؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟ ؟؟؟؟؟</su>
<su id="bolt-arz-NG-169-181090-40011_p2_su6"> من اصل المرتب</su>
<su id="bolt-arz-NG-169-181090-40011_p2_su7"> بجد حاجه تنقط</su>
</post>
<post id="bolt-arz-NG-169-181090-40011_p3">
<su id="bolt-arz-NG-169-181090-40011_p3_su1"> العلاوة للعاملين بالقطاع العام وهى 30% من المرتب الاساسى</su>
<su id="bolt-arz-NG-169-181090-40011_p3_su2"> اولا العاملين فى القطاع العام كام واحد والخصخصة خلتهم كام</su>
<su id="bolt-arz-NG-169-181090-40011_p3_su3"> طيب والقطاع الخاص ؟ولاد البطة السودة ؟؟</su>
<su id="bolt-arz-NG-169-181090-40011_p3_su4"> طيب اذا كان الاساسى بتاع مدير ادارة لا يتجاوز باى حال من الاحوال 300 جنيه يبقى علاوة بحد اقصى 90 جنيه</su>
<su id="bolt-arz-NG-169-181090-40011_p3_su5"> ياحلاوة</su>
</post>
<post id="bolt-arz-NG-169-181090-40011_p4">
<su id="bolt-arz-NG-169-181090-40011_p4_su1"> انا حاسس بمؤامرة من كلامك ههههههههههههههههههههههههه</su>
</post>
<post id="bolt-arz-NG-169-181090-40011_p5">
<su id="bolt-arz-NG-169-181090-40011_p5_su1"> اولا للاسف هى فعلا مؤامرة</su>
<su id="bolt-arz-NG-169-181090-40011_p5_su2"> وللاسف الاحساس المصرى غالبا بيكون صح</su>
</post>
</multipost>
