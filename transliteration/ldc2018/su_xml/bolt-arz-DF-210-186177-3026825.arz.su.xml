<?xml version="1.0" encoding="UTF-8"?>
<multipost id="bolt-arz-DF-210-186177-3026825" language="Arabic">
<post id="bolt-arz-DF-210-186177-3026825_p1">
<su id="bolt-arz-DF-210-186177-3026825_p1_su1">
اهلا بكل اعضاء بوابه الثانوية العامة
</su>
<su id="bolt-arz-DF-210-186177-3026825_p1_su2">
كل عام وانتم بخير
</su>
<su id="bolt-arz-DF-210-186177-3026825_p1_su3">
عايز احكيلوا على كام موقف ضايقونى جدا وجابوا للواحد الضغط
</su>
<su id="bolt-arz-DF-210-186177-3026825_p1_su4">
اول امبارح كنت مسافر مصر لفرح ابن خالى المهم واحنا ماشيين فى الطريق تلاقى واحد سواق ماشي عكس الاتجاه ويوقف الطريق كله
</su>
<su id="bolt-arz-DF-210-186177-3026825_p1_su5">
طب ليه دا كله عشان عايز يوصل بسرعه طب والناس التانيه  يقولك طظ فيهم المهم انا اوصل بسرعه
</su>
<su id="bolt-arz-DF-210-186177-3026825_p1_su6">
وتلاقى الطريق مينفعش فيه غير صف واحد وتلاقى كذا صف وطبعا
</su>
<su id="bolt-arz-DF-210-186177-3026825_p1_su7">
قدامنا سنه عقبال لما الصف يتعدل والعربيه تمشى
</su>
<su id="bolt-arz-DF-210-186177-3026825_p1_su8">
وتلاقى واحد مش عايز يقف فى الصف اصله طويل يروح جاى يكون صف هو لوحده
</su>
<su id="bolt-arz-DF-210-186177-3026825_p1_su9">
وتلاقى بقا العربيات وراه قد كدا
</su>
<su id="bolt-arz-DF-210-186177-3026825_p1_su10">
وبكدا الطريق اللى بياخد صف رايح وصف جاى بقا ياخد مش عارف كام صف ( معرفتش اعدهم)
</su>
<su id="bolt-arz-DF-210-186177-3026825_p1_su11">
وطبعا من الموقف دا وفى الزحمه بقا تلاقى الشتايم والخناقات الله ينور
</su>
<su id="bolt-arz-DF-210-186177-3026825_p1_su12">
وتلاقى الراجل المخالف بيشتم فيك يعنى كمان مش حاسس انه غلطان
</su>
<su id="bolt-arz-DF-210-186177-3026825_p1_su13">
حاجه غريبه كمان
</su>
<su id="bolt-arz-DF-210-186177-3026825_p1_su14">
ابص حوالى ان الاقى عسكرى مرور واحد يوحد ربنا مفيش حد ازاى يا جماعه دا يحصل
</su>
<su id="bolt-arz-DF-210-186177-3026825_p1_su15">
وازاى الناس المخالفه ديه معندهاش وعى ولايهمهم مصلحه اى حد المهم مصلحه نفسهم وبس
</su>
<su id="bolt-arz-DF-210-186177-3026825_p1_su16">
موقف كمان
</su>
<su id="bolt-arz-DF-210-186177-3026825_p1_su17">
بردوا وانا مسافر فى عز الضهر الاقى عواميد الكهرباء كلها مضاءة
</su>
<su id="bolt-arz-DF-210-186177-3026825_p1_su18">
طب فين ترشيد الكهرباء
</su>
<su id="bolt-arz-DF-210-186177-3026825_p1_su19">
فى ناس مش لاقيه الكهرباء دى وعايشين فى ظلام وبيعانوا واحنا سايبين العواميد مفتوحه ليل ونهار
</su>
<su id="bolt-arz-DF-210-186177-3026825_p1_su20">
ويجي يقولك مفيش كهرباء ومش عارف ايه
</su>
<su id="bolt-arz-DF-210-186177-3026825_p1_su21">
مش حرام اللى بيحصل دا
</su>
<su id="bolt-arz-DF-210-186177-3026825_p1_su22">
والعامل اللى ساب النور دا مش هيتحاسب ادام ربنا
</su>
<su id="bolt-arz-DF-210-186177-3026825_p1_su23">
حرام بجد اللى بيحصل دا نفسي مرة قبل لما اموت اشوف مصر دي متقدمه تبقى اعلى من امريكا واليابان
</su>
<su id="bolt-arz-DF-210-186177-3026825_p1_su24">
نفسي الشعب ميبقاش همجى كل حاجه بالقوة والعنف
</su>
<su id="bolt-arz-DF-210-186177-3026825_p1_su25">
وعلى فكرة الحاجات دى مش هتتغير بالقانون بس
</su>
<su id="bolt-arz-DF-210-186177-3026825_p1_su26">
لانى فاكر اول يوم يطبق فيه قانون المرور (مش عارف من كام سنه كدا) وكان بيقولك اللى هيخالف هيحصل معاه كذا وكذا
</su>
<su id="bolt-arz-DF-210-186177-3026825_p1_su27">
قولت بقا اكيد مش هلاقى ولا واحد مخالف وكمان دا اول يوم يطبق فيه
</su>
<su id="bolt-arz-DF-210-186177-3026825_p1_su28">
كان فيه رصيف منخفض شويه لقيت عربيه بتعدى عليه عشان تروح الجهه التانيه
</su>
<su id="bolt-arz-DF-210-186177-3026825_p1_su29">
ومفيش اى حاجه حصلت
</su>
<su id="bolt-arz-DF-210-186177-3026825_p1_su30">
فانا اللى عايز اقوله ان عمر ما هيكون القانون لوحده كفايه لحل هذه المشاكل
</su>
<su id="bolt-arz-DF-210-186177-3026825_p1_su31">
ولكن الحل ان احنا عايزين ثورة اخلاقية
</su>
<su id="bolt-arz-DF-210-186177-3026825_p1_su32">
ان كل واحد فينا يبدا يغير نفسه اولا ويدعو زمايله للتغير
</su>
<su id="bolt-arz-DF-210-186177-3026825_p1_su33">
عايزين نغير صفات طبقه كبيرة من الشعب
</su>
<su id="bolt-arz-DF-210-186177-3026825_p1_su34">
عايزين نخاف على بعضنا عايزين نحب بعضنا مش كل واحد يقولك نفسي نفسي
</su>
<su id="bolt-arz-DF-210-186177-3026825_p1_su35">
عايزين نتغير ولو مرة واحدة بس
</su>
<su id="bolt-arz-DF-210-186177-3026825_p1_su36">
عايزين نتقدم
</su>
<su id="bolt-arz-DF-210-186177-3026825_p1_su37">
عايزين نبقا ايجابيين
</su>
<su id="bolt-arz-DF-210-186177-3026825_p1_su38">
وانا متاكد لو كل واحد عمل كدا اكيد هنتقدم هنرتقى ولن يستطيع اى عدو النيل منا وهنصبح اقوياء
</su>
<su id="bolt-arz-DF-210-186177-3026825_p1_su39">
كفايه بقا اللى بيحصل فى مصر
</su>
<su id="bolt-arz-DF-210-186177-3026825_p1_su40">
كفايه الهمجيه والبلطجه
</su>
<su id="bolt-arz-DF-210-186177-3026825_p1_su41">
كفايه ان نكون سلبيين
</su>
<su id="bolt-arz-DF-210-186177-3026825_p1_su42">
كفايه خلاص تعبنا يا مصر
</su>
<su id="bolt-arz-DF-210-186177-3026825_p1_su43">
انا عايز اسال كل اعضاء هذا المنتدى سؤال
</su>
<su id="bolt-arz-DF-210-186177-3026825_p1_su44">
ليه احنا مش بنغير نفسنا ؟؟
</su>
<su id="bolt-arz-DF-210-186177-3026825_p1_su45">
ولو انت غيرت نفسك يا ريت تقولنا ازاى ؟؟؟؟؟
</su>
<su id="bolt-arz-DF-210-186177-3026825_p1_su46">
اسف عالاطاله
</su>
</post>
<post id="bolt-arz-DF-210-186177-3026825_p3">
<su id="bolt-arz-DF-210-186177-3026825_p3_su1">
ههههههههههههههههههه لان اجنا طول عمرنا كده وهنفضل طول عمرنا كده احنا بقالنا سنين بنقول هتنصلح ونكون احسن
</su>
<su id="bolt-arz-DF-210-186177-3026825_p3_su2">
بس احنا لسه زى ما احنا وده سبب تاخرنا كمصريين وعرب
</su>
</post>
<post id="bolt-arz-DF-210-186177-3026825_p4">
<su id="bolt-arz-DF-210-186177-3026825_p4_su1">
فعلا لازم نغير من نفسنا وكل واحد يشوف حاجة غلط لازم ينصح إللي بيعملها علشان منبقاش سلبيين
</su>
</post>
</multipost>
