<multipost id="bolt-arz-DF-210-186177-3026106" language="Arabic">
<post id="bolt-arz-DF-210-186177-3026106_p1">
<su id="bolt-arz-DF-210-186177-3026106_p1_su1">
 السلام عليكم ورحمة الله وبركاته 
</su>
<su id="bolt-arz-DF-210-186177-3026106_p1_su2">
 ياجماعه حد يرد عليا ايه رايكم في اللي بيحصل في التحرير دي اكيد ناس فاضية ناوية توقعنا في بعضينا عماله ترفض في الوزرا ومش عاجبها اي حد 
</su>
<su id="bolt-arz-DF-210-186177-3026106_p1_su3">
 معقول ده يكون راي الشعب 
</su>
<su id="bolt-arz-DF-210-186177-3026106_p1_su4">
 ياريت يلجماعه نفكر بعقل عاجينا حالنا كده واحنا مش عارفين نعيش والمصالح متعطله والحياة واقفه علي كل اللي في الميدان 
</su>
<su id="bolt-arz-DF-210-186177-3026106_p1_su5">
 مالو الجنزور ليه رافضينه انتو شوفتو هو عمل ايه استنوا عليه ده ربنا خلق الدنيا في 7 ايام عاوزين البلد تتغير في دقايق  طب ازاي 
</su>
<su id="bolt-arz-DF-210-186177-3026106_p1_su6">
 استنو خلوه يمسكها علشان البلد تتظبط علي الاقل البلطجية تختفي نهدي شوية لو بنحب مصر 
</su>
<su id="bolt-arz-DF-210-186177-3026106_p1_su7">
 ياااااااااااااااااااااااااااااااااااااااااارب احميها
</su>
</post>
<post id="bolt-arz-DF-210-186177-3026106_p3">
<su id="bolt-arz-DF-210-186177-3026106_p3_su1">
 والله الى فى التحرير فهما اكيد مصرين خايفين على البلد
</su>
<su id="bolt-arz-DF-210-186177-3026106_p3_su2">
 مطالبهم معقولة ولهم وجهة نظر تحترم كامل الاحترام
</su>
<su id="bolt-arz-DF-210-186177-3026106_p3_su3">
 ولكننى اختلف معهم فى جزئية وهى اسقاط المشير
</su>
<su id="bolt-arz-DF-210-186177-3026106_p3_su4">
 طيب هسئل سؤال.. وبعدين؟؟
</su>
<su id="bolt-arz-DF-210-186177-3026106_p3_su5">
 اية الى هستفادة من سقوط المجلس او حكم العسكر
</su>
<su id="bolt-arz-DF-210-186177-3026106_p3_su6">
 ما كلنا يرفض حكم العسكر وبصراحة انا احملة المسؤلية كاملة عما يحدث فى البلد الان
</su>
<su id="bolt-arz-DF-210-186177-3026106_p3_su7">
 ولكن سقوطة الان ليس حلا بالعكس بل ستصبح ازمة وفوضى ولقمة عيش حلوة للبلطجية واعداء الاستقرار والاعداء فى الخارج ايضا
</su>
<su id="bolt-arz-DF-210-186177-3026106_p3_su8">
 الحل هى اننا نعدى فترة الانتخابات على خير هيبقا عندنا مجلسى شعب وشورى منتخبين بارادة الشعب
</su>
<su id="bolt-arz-DF-210-186177-3026106_p3_su9">
 عندنا لجنة مؤسسة للدستور هيبقا عندنا حكومة جاية من الثوار تتحدث باسمهم وتدافع عن مصالح البلد
</su>
<su id="bolt-arz-DF-210-186177-3026106_p3_su10">
 وتواكب الاحداث وفيها اتخاذ قرار موش تبع حد ولا ليها رائ
</su>
<su id="bolt-arz-DF-210-186177-3026106_p3_su11">
 اعتقد هيصبح عندنا ارض نضع عليها اقدامنا وهيبقا طريق نحو المستقبل
</su>
<su id="bolt-arz-DF-210-186177-3026106_p3_su12">
 يبقا المجلس ملهوش لزمة فى الوقت دة وعلية يسلم السلطة للدولة المدنية المنتخبة بارادة الشعب
</su>
<su id="bolt-arz-DF-210-186177-3026106_p3_su13">
 ويبقا هو الحامى لنا مع كامل تقديرنا لمجهودة وما فعلة معنا
</su>
<su id="bolt-arz-DF-210-186177-3026106_p3_su14">
 لان لازم نهدى الفترة دى ونركز فى الانتخابات لان الاعداء كتير واصحاب المصالح ورا تاجيل الانتخابات كتير
</su>
<su id="bolt-arz-DF-210-186177-3026106_p3_su15">
 فموش عايزين نديهم فرصة انهم يضيعو الانتخابات ويحققو الى عايزينة..
</su>
<su id="bolt-arz-DF-210-186177-3026106_p3_su16">
 جزاكم الله خيرا على الموضوع
</su>
</post>
<post id="bolt-arz-DF-210-186177-3026106_p5">
<su id="bolt-arz-DF-210-186177-3026106_p5_su1">
 يعنى بتوع التحرير هما اللى فاضيين وبتوع العباسية هما اللى مش فاضيين؟
</su>
<su id="bolt-arz-DF-210-186177-3026106_p5_su2">
 اللى فى التحرير نحترم وجهة نظرهم
</su>
<su id="bolt-arz-DF-210-186177-3026106_p5_su3">
 واللى فى العباسية نحترم وجهة نظرهم
</su>
<su id="bolt-arz-DF-210-186177-3026106_p5_su4">
 هى دى الديموقراطية اللى إحنا كنا عايزينها
</su>
<su id="bolt-arz-DF-210-186177-3026106_p5_su5">
 القانون يكفل حق التظاهر والإعتصام السلمى لكل الناس مهما كانوا حتى لو كانوا فلول
</su>
<su id="bolt-arz-DF-210-186177-3026106_p5_su6">
 مش لازم بقى نقعد نشتم فى بتوع الحرير وصراحةً فى الآخر هما اللى بيطلعوا صح لأنهم فاهمين أكثر مننا وعارفين حاجات إحنا مش عارفينها
</su>
<su id="bolt-arz-DF-210-186177-3026106_p5_su7">
 المهم إنه يكون فى حوار بيننا وميكنش العنف هو الحل الوحيد
</su>
<su id="bolt-arz-DF-210-186177-3026106_p5_su8">
 وفى الأول وفى الآخر كلنا مصريين مهما اختلفت آرائنا وتوجهاتنا وكلنا لو حد خارجى فكر إنه يضر مصر هانقفله زى الحيطة
</su>
<su id="bolt-arz-DF-210-186177-3026106_p5_su9">
 وشكراً
</su>
</post>
<post id="bolt-arz-DF-210-186177-3026106_p6">
<su id="bolt-arz-DF-210-186177-3026106_p6_su1">
 ممكن تقولى حضرتك هما عارفين ايه اكتر مننا يعنى بالظبط
</su>
<su id="bolt-arz-DF-210-186177-3026106_p6_su2">
 ما كل طلباتهم اتحققت والطلب الاخير ده مش شايف ليه اى مبرر يعنى
</su>
<su id="bolt-arz-DF-210-186177-3026106_p6_su3">
 خلاص الانتخابات هتحصل وكام شهر ويبقى فيه رئيس
</su>
<su id="bolt-arz-DF-210-186177-3026106_p6_su4">
 طيب بعد ما المشير يمشى مين هيجى يعنى وافرض هما موافقين على الناس بتوع المجلس المدنى فى ناس تانى مش هتوافق عليهم وهنفضل كده على طول اى حد مش عاجبه حااجة يروح الميدان علشان يفرض اللى عاوزه والبلد مش هتمشى خااالص
</su>
</post>
<post id="bolt-arz-DF-210-186177-3026106_p11">
<su id="bolt-arz-DF-210-186177-3026106_p11_su1">
 ياجماعه انا معاكم في كل اللي حضراكم بتقولوه بس هو الصح اني اتظاهر في الميدان وادي فرصه للبلطجي انه ينزل وللحرامي اسهله طريقه وعطل مصالح الناس كلها 
</su>
<su id="bolt-arz-DF-210-186177-3026106_p11_su2">
 ياجماعه البلد خارج السيطره ولازم احنا نحاول نحافظ عليها علي اد منقدر 
</su>
<su id="bolt-arz-DF-210-186177-3026106_p11_su3">
 ننزل شغلنا وجامعتنا ونفض التظاهرات دي وصدقوني لو بطلنا نروح التحرير البلد هتبدا تهدي هنعرف نعمل انتخابات وهنصلح حاجات كتير 
</su>
<su id="bolt-arz-DF-210-186177-3026106_p11_su4">
 ده راي ياريت اعرف ايه رايكم مين عاوز ينزل التحرير ومين رافض ؟؟؟؟؟؟؟؟؟؟
</su>
</post>
<post id="bolt-arz-DF-210-186177-3026106_p14">
<su id="bolt-arz-DF-210-186177-3026106_p14_su1">
 يا جماعة اللى فى التحرير مصريين واللى فى العباسية مصريين وكل فريق منهم بيعبر عن خوفه على وطنه برأيه 
</su>
<su id="bolt-arz-DF-210-186177-3026106_p14_su2">
 فالتحرير تغلب عليه حماسة الشباب والعباسية تغلب عليه رجاحة العقل التى تخشى على البلاد من الفتن ولابد أن يتوحد الفريقان حتى تعبر مصر هذه الأزمة 
</su>
<su id="bolt-arz-DF-210-186177-3026106_p14_su3">
 وأرى أن الدكتور الجنزورى الأنسب لهذه المرحلة خاصة بعد أن تعرض اقتصاد مصر للإنهيار على يد عصام شرف بسبب استجابته لكل المطالب الفئوية فكان عليه أن يطلب من الشعب ألا يطالب بشئ فى ظل حكومة مؤقتة وأن عليهم الانتظار لحين انتقال السلطة الى حكومة منتخبة ومستقرة..
</su>
<su id="bolt-arz-DF-210-186177-3026106_p14_su4">
 والدكتور الجنزورى الأقدر على عبور الأزمة الاقتصادية وعلى شباب التحرير معاونته على ذلك بعدم اعاقة الحكومة الجديدة عن المضى فى طريقها
</su>
</post>
<post id="bolt-arz-DF-210-186177-3026106_p15">
<su id="bolt-arz-DF-210-186177-3026106_p15_su1">
 يا جماعة الخير في ناس مش عايزة البلد تنصلح هما المستفيدين من النظام القديم ودول مش قليلين وعشان كدة بيستغلوا اي تجمع ويعملوا مشاكل وقتل وهجوم على الداخلية 
</su>
<su id="bolt-arz-DF-210-186177-3026106_p15_su2">
 ودول ناس زيننا مش اليين لازم يردو ونعذرهم في كدة لو مردوش هيدخلوا مديريات الامن ويطلعوا بقية المجرمين وهو دة اليعيزينوا حد يفسرلي الهجوم على مديريات الامن في كل المحافظات 
</su>
<su id="bolt-arz-DF-210-186177-3026106_p15_su3">
 ناس عايزة فوضى وامر بيت بليل لازم نقف ضدهم 
</su>
<su id="bolt-arz-DF-210-186177-3026106_p15_su4">
 والله انا نفسي البلد ينصلح حالها انا خايف عليها جدا 
</su>
<su id="bolt-arz-DF-210-186177-3026106_p15_su5">
 مصر امانة في اعناقنا يا جماعة بلاش جدال عقيم كلكم صح بس خافوا على البلد ولو لقيتوا ضرر من شيء بلاش منه لحد الامن ميرجع 
</su>
<su id="bolt-arz-DF-210-186177-3026106_p15_su6">
 مش عايزين المخلوع يفرح فينا مع انه هو كمان مسئول عن فساد اخلاقنا وعدم وعيينا وعدم انتمائنا لبلدنا
</su>
<su id="bolt-arz-DF-210-186177-3026106_p15_su7">
 ربنا يستر وربنا يحميكي يا مصر وتبقي لنا سالمة رغم كيد المدبرين
</su>
</post>
</multipost>
