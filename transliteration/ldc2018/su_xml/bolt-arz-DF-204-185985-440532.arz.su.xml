<?xml version="1.0" encoding="UTF-8"?>
<multipost id="bolt-arz-DF-204-185985-440532" language="Arabic">
<post id="bolt-arz-DF-204-185985-440532_p1">
<su id="bolt-arz-DF-204-185985-440532_p1_su1">
لعب الإعلام دور كبير جدا فى عدم فهم كلمة العصيان المدنى للشعب
</su>
<su id="bolt-arz-DF-204-185985-440532_p1_su2">
و للعلم فيه عدد كبير جدا فى مجتمعنا (جاهل سياسيا) و الجهل السياسى مش عيب طبعا
</su>
<su id="bolt-arz-DF-204-185985-440532_p1_su3">
طبعا الأحزاب و الأئتلافات التى دعت للعصيان المدنى لا غبار عليها مهما كان حقد الحاقدين لأنها أتحطيت كتير تحت العيون و لو كان فيه فرصة واحدة لمسك حاجة عليهم كانت أتمسكت
</su>
<su id="bolt-arz-DF-204-185985-440532_p1_su4">
و الأحزاب و الأئتلافات التى رفضت العصيان لو الهوا عدى عليها هتلاقى عاصفة غبار
</su>
<su id="bolt-arz-DF-204-185985-440532_p1_su5">
ماعلينا من المقارنات لكن بالفعل معنى كلمة عصيان مدنى لم يفهمها أحد من خلال الإعلام و تم تشويه صورته بالكامل و لم تذكر إلا قليل ثورة 1919 التى حدث فيها عصيان مدنى فهل كانت ثورة خارجيه و لها أجندات خارجيه !!!
</su>
<su id="bolt-arz-DF-204-185985-440532_p1_su6">
لكن أحب أقول أن بكرة هيتقال على العصيان المدنى كما يحلو لأعداءة بالتدريج طبعا واحدة واحدة
</su>
<su id="bolt-arz-DF-204-185985-440532_p1_su7">
الشباب دول متهور و فاكرين أن الدنيا ممكن تتصلح فى يوم و ليلة (صيغة التقليل لعدم الخبره التى تتمثل فى زيادة السن عن 50 عام)
</su>
<su id="bolt-arz-DF-204-185985-440532_p1_su8">
الشباب دة عمل ثورة مايورينا حاجة جديدة بقى (صيغة التهكم على الشباب و كأنه ماسك ريموت التليفزيون)
</su>
<su id="bolt-arz-DF-204-185985-440532_p1_su9">
العصيان دة كان هدفة سقوط الدولة (صيغة إلى مش فاهم حاجة)
</su>
<su id="bolt-arz-DF-204-185985-440532_p1_su10">
شوية عيال فشلة بدل مايزوغوا من المدارس يعملوا عصيان (صيغة التقليل من صانعى الثورة)
</su>
<su id="bolt-arz-DF-204-185985-440532_p1_su11">
طلاب جامعة أية, هما دول فاهمين حاجة (صيغة الحقد على هذا الجيل من السابقين)
</su>
<su id="bolt-arz-DF-204-185985-440532_p1_su12">
أراء الجرايد المعاديه لنجاح الثورة
</su>
<su id="bolt-arz-DF-204-185985-440532_p1_su13">
الشعب المصرى ينتصر على معركة العصيان
</su>
<su id="bolt-arz-DF-204-185985-440532_p1_su14">
شركة........ للـ......... أكتشفنا مخطط العصيان و أشتغلنا يوم أجازتنا (النقط دى حط أى أسم شركة فيها)
</su>
<su id="bolt-arz-DF-204-185985-440532_p1_su15">
طبعا دى الحاجات إلى جت فى دماغى عشان أنا عاملة الموضوع بأستعجال شوية,
</su>
<su id="bolt-arz-DF-204-185985-440532_p1_su16">
لكن للأسف فيه حاجات كتيرة فى الثورة المصريه فاتت علينا خلاص و أثبتت اننا للأسف فئه كبيرة عندنا خصصت مخها للتليفزيون و الأحزاب المتأسلمة التى تعمل لصالح النظام الحالى لأنها شاركت فى الثورة ضد المخلوع فقط و بأسقاطة نجحت ثورتهم (لأنه كان السبب فى دخولهم المعتقل)  فكان الموضوع شخصى شوية
</su>
<su id="bolt-arz-DF-204-185985-440532_p1_su17">
و طبعا التليفزيون لو تفتكروا شريط التنحى عندما وصل مبنى ماسبيرو كانت الناس بتعيط أزاى قبل عرض الشريط, لأنه من الطبيعى أن مبنى الأذاعة و التليفزيون بيتم أحلاله بالكامل و طرد كل الإعلاميين و دا الطبيعى فى أى ثورة إلا ثورة مصر
</su>
<su id="bolt-arz-DF-204-185985-440532_p1_su18">
و للأسف أحنا خسرنا حاجات كتيرة أوى من أول فرحتنا بتنحى المخلوع لحد العصيان المدنى
</su>
<su id="bolt-arz-DF-204-185985-440532_p1_su19">
و دا بيثبتلى الأيام إلى فاتت دى أن فيه عقول (تحت الطلب)
</su>
</post>
<post id="bolt-arz-DF-204-185985-440532_p2">
<su id="bolt-arz-DF-204-185985-440532_p2_su1">
ياسيدتي الشعب هو اللي يختار
</su>
<su id="bolt-arz-DF-204-185985-440532_p2_su2">
والشعب هو اللي اختار ممثليه بمجلس الشعب
</su>
<su id="bolt-arz-DF-204-185985-440532_p2_su3">
وهو اللي اختار الوقوف مع المجلس العسكري
</su>
<su id="bolt-arz-DF-204-185985-440532_p2_su4">
شعب تعود واحب العبوديه منذ عصر الفراعنه وحتى الان
</su>
<su id="bolt-arz-DF-204-185985-440532_p2_su5">
شعب يرفض المطالبين بحريته وكرامته
</su>
<su id="bolt-arz-DF-204-185985-440532_p2_su6">
ليه تتهمي الصحافه والاعلان
</su>
</post>
<post id="bolt-arz-DF-204-185985-440532_p4">
<su id="bolt-arz-DF-204-185985-440532_p4_su1">
ولسه أنته شوفتوا حاجه؟
</su>
<su id="bolt-arz-DF-204-185985-440532_p4_su2">
فى الجرائد اليوم العسكرى بيشكر الشعب وبيقوله أنته معلم فى أكتر من كده شكر؟
</su>
<su id="bolt-arz-DF-204-185985-440532_p4_su3">
أحمد منصور لمن لا يعلم هو سكرتير حبيب العادلى بقي مدير أكاديمية الشرطة فى أحسن من كده شكر؟
</su>
<su id="bolt-arz-DF-204-185985-440532_p4_su4">
مادة التاريخ بالصف السادس الأبتدائى الطبعة الحديثة تمتدح مبارك وتصف أنجازاته وتهمش الثورة فى أحسن من كده شكر؟
</su>
<su id="bolt-arz-DF-204-185985-440532_p4_su5">
أكمل؟؟ بلاش لحسن كده بقينا خونة وماسنويين وعملاء ومخربين وبلطجية و عايزين نخرب البلد اللى بتشف وترف من النضافة والأنتاج فيها عال العال وبنصدر ويفيض كمان والقانون ماشي ع الكبير قبل الصغير والدنيا بمبي بمبي بمبي بس يظهر أحنا مش واخدين بالنا
</su>
</post>
<post id="bolt-arz-DF-204-185985-440532_p5">
<su id="bolt-arz-DF-204-185985-440532_p5_su1">
والله عندك 70 مليار حق, و الأجمل كمان فى الأمتحانات لما يقولك أنصح زميل لك بعدم المشاركة فى المظاهرات التى تثير الفوضى فى مصر و أنصحه بالعمل و عجله الأنتاج
</su>
<su id="bolt-arz-DF-204-185985-440532_p5_su2">
طيب و النبى حد يقولى عجله الأنتاج دى فين ؟
</su>
<su id="bolt-arz-DF-204-185985-440532_p5_su3">
فيه مثل حلو بيقولك أحنا بننفخ فى أربة مخرومه, لكن من الواضح أن أحنا بنجرى بعجله جنزيرها مقطوع
</su>
<su id="bolt-arz-DF-204-185985-440532_p5_su4">
و دا المفهوم الطبيعى لعجله الأنتاج إلى من غير جنزير لأن الجنزير سرقوه يشنقوا بيه الناس فى ستاد بورسعيد
</su>
<su id="bolt-arz-DF-204-185985-440532_p5_su5">
أنا حاسه اننا هتشل والله
</su>
</post>
</multipost>
