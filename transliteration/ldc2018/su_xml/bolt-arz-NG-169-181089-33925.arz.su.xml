<multipost id="bolt-arz-NG-169-181089-33925" language="Arabic">
<post id="headline">
<su id="headline_su1"> ليه كده يا حنان دا احنا كلنا مصريين</su>
</post>
<post id="bolt-arz-NG-169-181089-33925_p1">
<su id="bolt-arz-NG-169-181089-33925_p1_su1"> افتتحت مقهى جديد نسائيا جديدا يحمل اسم "صبايا كافيه"، زعمت مجلة مصرية أنه يمنع دخول غير المحجبات والمسيحيات،  كما يقصر خدماته على أبناء الطبقة الراقية.</su>
<su id="bolt-arz-NG-169-181089-33925_p1_su2"> ورغم أن حنان لم تؤكد أو تنفي المعلومات التي نشرتها مجلة "روز اليوسف" قبل أيام إلا أن الكثير من المنتديات المصرية شهدت تعليقات ومداخلات شديدة الحدّة، تعتبر أن هذه التصرفات "تؤثر على النسيج الوطني، وتدعم الادعاءات بوجود تفرقة بين المسلمين والمسيحيين"، خاصة وأنه أول مكان عام في مصر يمنع دخول المسيحيين. </su>
<su id="bolt-arz-NG-169-181089-33925_p1_su3"> ووصل البعض لحد توقع ظهور أماكن تحمل لافتة "ممنوع دخول غير المسلمين"، وفق ما نقلت صحيفة "النهار" الكويتية الثلاثاء 18-12-2007.</su>
<su id="bolt-arz-NG-169-181089-33925_p1_su4"> وطالبت بعض المنتديات على الإنترنت بتنظيم وقفات احتجاجية أمام المقهى الواقع في حي مصر الجديدة شرق القاهرة. وهو ما قدّم فرصة للمواقع المعادية للحجاب، للتأكيد على أن ارتداء غطاء الرأس "ليس إلا بيزنس، هدفه سيادة فكر القطيع".</su>
<su id="bolt-arz-NG-169-181089-33925_p1_su5"> ونشرت مدونة متخصصة في الهجوم على الحجاب والنقاب موضوع المقهى </su>
<su id="bolt-arz-NG-169-181089-33925_p1_su6"> وتوالت التعليقات المضادة عليه، وكان أبرزها "إن حنان بدأت فتنة لأنها تقوي فكرة الانقسام الطبقي" في إشارة إلى ارتفاع أسعار ملابس المحجبات بشكل مبالغ فيه مؤخرا.</su>
<su id="bolt-arz-NG-169-181089-33925_p1_su7"> ودفعت الاعتراضات المسيحية العديد من المسلمين للمشاركة في المدونات القبطية، ليقدّموا اعتذارات متتالية عما يحدث، واصفين المقهى بأنه "حالة استثنائية مرفوضة". </su>
<su id="bolt-arz-NG-169-181089-33925_p1_su8"> لكن هذا لم ينف استمرار الاحتقان بسبب "صبايا حنان ترك" والمطالبة بسن قوانين تمنع تأسيس أي مشروع على أساس ديني ما دام المشروع لا علاقة له بالأديان.</su>
<su id="bolt-arz-NG-169-181089-33925_p1_su9"> وحسب مجلة روز اليوسف فقد انسحبت زوجة الممثل المصري أحمد السقا من مشاركتها في مشروع المقهى بعدما فشلت في إقناع الممثلة المحجبة بالسماح لغير المحجبات في دخوله.</su>
<su id="bolt-arz-NG-169-181089-33925_p1_su10"> إعلان وزيارة</su>
<su id="bolt-arz-NG-169-181089-33925_p1_su11"> وقالت الصحيفة إن حنان ترك كانت ترك سعت للترويج لمقهاها الجديد بإعلانات عبر البريد الإلكتروني باللغة الإنكليزية.</su>
<su id="bolt-arz-NG-169-181089-33925_p1_su12"> وتقول الترجمة الحرفية للرسالة حسب الصحيفة "أخيرا، أصبح هناك مقهى تستطيع الفتيات والسيدات المسلمات الذهاب أو الخروج إليه! "صبايا كافيه"، </su>
<su id="bolt-arz-NG-169-181089-33925_p1_su13"> مكان جميل تجدين فيه أفضل المأكولات والمشروبات، وليس فيه موسيقى ولا يسمح لغير البنات والسيدات المحجبات بالدخول إليه، لذلك هو مكان آمن للمنتقبات. </su>
<su id="bolt-arz-NG-169-181089-33925_p1_su14"> "صبايا كافيه" مقهى وكوافير يقدم لك كل ما تحتاج إليه المحجبة، سجاجيد للصلاة وهدايا. (...)</su>
<su id="bolt-arz-NG-169-181089-33925_p1_su15">  تستطيعين في "صبايا كافيه" أن تتجنبي الخطايا فليس فيه غناء ولا تعرض فيه الأفلام، فقط أفلام كرتون والحفلات والعروض الدينية. (...) </su>
<su id="bolt-arz-NG-169-181089-33925_p1_su16"> في "صبايا كافيه" لديك فرصة للقاء حنان ترك! (...) </su>
<su id="bolt-arz-NG-169-181089-33925_p1_su17"> ونرجو أولا ألا تصطحبي معك فتيات مسيحيات لأنهن ممنوعات من دخوله (...)".</su>
<su id="bolt-arz-NG-169-181089-33925_p1_su18"> هذه الإعلانات دفعت صحفية من مجلة "روز اليوسف" المصرية لزيارة المقهى،  وهناك توالت المفاجآت حسب قولها، فالمقهى فرع من سلسلة عالمية للمحجبات فقط. </su>
<su id="bolt-arz-NG-169-181089-33925_p1_su19"> وفي الداخل الأسعار سياحية، ومصففة شعر للمحجبات. كما تنظم كل أربعاء عروضا لأزياء واكسسوارات المحجبات بحضور الممثلة الشابة، على أن تراوح الأسعار بين 75 و200 دولار للعباءة الواحدة، إلى جانب معرض دائم لسجادة وملابس الصلاة. </su>
<su id="bolt-arz-NG-169-181089-33925_p1_su20"> أما دخول المقهى، فلا يكون إلا بدق الجرس والحصول على إذن.</su>
<su id="bolt-arz-NG-169-181089-33925_p1_su21"> وأكدت الصحفية أن بعض العاملات في المقهى تعرضن للطرد</su>
</post>
<post id="bolt-arz-NG-169-181089-33925_p4">
<su id="bolt-arz-NG-169-181089-33925_p4_su1"> انا مش شايف اى غرابة فى الموضوع </su>
<su id="bolt-arz-NG-169-181089-33925_p4_su2"> يعنى لما حد مسيحى يفتح محل او كافى ويقول ممنوع دخول المسلمين من حقة </su>
<su id="bolt-arz-NG-169-181089-33925_p4_su3"> من حكم فى مالة فما ظلم</su>
<su id="bolt-arz-NG-169-181089-33925_p4_su4"> شكرا على الموضوع</su>
</post>
<post id="bolt-arz-NG-169-181089-33925_p5">
<su id="bolt-arz-NG-169-181089-33925_p5_su1"> والله هى مش لطيفه تقول ممنوع دخول المسيحيات</su>
<su id="bolt-arz-NG-169-181089-33925_p5_su2"> بس كان الالطف تقول ممنوع دخول غير المحجبات ساعتها هيكون للكل</su>
<su id="bolt-arz-NG-169-181089-33925_p5_su3"> وطبعا فكره حلوة وتوضح تفضيل الحجاب للناس اللى مش فاهمه قيمته</su>
</post>
<post id="bolt-arz-NG-169-181089-33925_p8">
<su id="bolt-arz-NG-169-181089-33925_p8_su1"> يا عم انت خليتها ليه مسلمين ومسحيين ، </su>
<su id="bolt-arz-NG-169-181089-33925_p8_su2"> الحاجة حنان بتقولك للمحجبات بس وفيه مسلمات مش متحجبين يعنى مش المقصود المسيحيين</su>
<su id="bolt-arz-NG-169-181089-33925_p8_su3"> مش عارف والله المفروض فعلا الحكومة هى اللى تقوم بمنع المواضيع اللى زى دى </su>
<su id="bolt-arz-NG-169-181089-33925_p8_su4"> لان ده حيشجع المسيحيين يفتحوا قهاوى ويعلقوا يافطة عريضة مكتوب عليها الدخول للمسيحيين فقط ويبدأ التكريس للطائفية واختلاف الاديان</su>
<su id="bolt-arz-NG-169-181089-33925_p8_su5"> حقيقى اتمنى اليوم اللى ييجى على مصر ونصبح دولة لا دينية ، </su>
<su id="bolt-arz-NG-169-181089-33925_p8_su6"> الدين يكون فقط داخل المعابد ، </su>
<su id="bolt-arz-NG-169-181089-33925_p8_su7"> الناس يتذكروا من الدين الاخلاق فقط ويتعاملوا بأدب مع الآخرين سواء مسلمين ولا مسيحيين</su>
<su id="bolt-arz-NG-169-181089-33925_p8_su8"> اتمنى ازالة اى شعار دينى للافراد او على جدران المبانى </su>
<su id="bolt-arz-NG-169-181089-33925_p8_su9"> وننسى ديانتنا عند تعاملنا مع الناس فى المجتمع </su>
<su id="bolt-arz-NG-169-181089-33925_p8_su10"> ونتعامل مع بعض على اساس الدين الارقى وهو دين الانسانية اللى دعواها الخير والمحبة بين الجميع</su>
</post>
<post id="bolt-arz-NG-169-181089-33925_p17">
<su id="bolt-arz-NG-169-181089-33925_p17_su1"> يا جماعه انا ليه وجهه نظر جايز تختلف مع حد غيري</su>
<su id="bolt-arz-NG-169-181089-33925_p17_su2"> انا شايف الاخوه المحجبات انهم في غني عن دخول الاماكن دي لان الدين بيمنع حاجه زي دي</su>
<su id="bolt-arz-NG-169-181089-33925_p17_su3"> اما بقي الناس اللي بيفكروا انه بيروحوا كافيه ومفكريين انهم ده بيروشوا والكلام الذي منه</su>
<su id="bolt-arz-NG-169-181089-33925_p17_su4">  طبعا يا جماعه كلوا عارف ايه بيحصل في الكافيهات</su>
<su id="bolt-arz-NG-169-181089-33925_p17_su5"> لو كل واحد بص لبيته حالنا هينعدل</su>
<su id="bolt-arz-NG-169-181089-33925_p17_su6"> تقبلوا مروري وتحياتي</su>
<su id="bolt-arz-NG-169-181089-33925_p17_su7"> مخاوي الليل</su>
</post>
<post id="bolt-arz-NG-169-181089-33925_p18">
<su id="bolt-arz-NG-169-181089-33925_p18_su1"> مين اللي قال ان الدين بيمنع يا اخ مخاوي بس</su>
<su id="bolt-arz-NG-169-181089-33925_p18_su2"> مع احترامي لحضرتك ده مكان للنساء فقط</su>
<su id="bolt-arz-NG-169-181089-33925_p18_su3"> اذا كان السعودية نفسها فيها كافيهات للنساء</su>
<su id="bolt-arz-NG-169-181089-33925_p18_su4"> هو حرام ان الواحد يشم نفسه بره البيت في مكان محترم مفيهوش اختلاط او اي حاجة حرام</su>
<su id="bolt-arz-NG-169-181089-33925_p18_su5"> انا باييد مشروع حنان .....لحاجة بسيطة اننا لسه كنا بندور على شقة في عمارة لقينا صاحبها بيسأل اذا كنت مسلم او مسيحي</su>
<su id="bolt-arz-NG-169-181089-33925_p18_su6"> ولما عرف اننا مسلمين قال انا مش بسكن مسلمين</su>
<su id="bolt-arz-NG-169-181089-33925_p18_su7"> طبعا هو حر</su>
<su id="bolt-arz-NG-169-181089-33925_p18_su8"> واحنا كمان احرار</su>
</post>
<post id="bolt-arz-NG-169-181089-33925_p19">
<su id="bolt-arz-NG-169-181089-33925_p19_su1"> [COLOR="e"]كانو بيقولو زمان الدين والوطن المسأله خربت قوي وبقت تفرقه والموضوع بناقش الكافيه والشيشه والحجاب والمسيحيه والمسلمه </su>
<su id="bolt-arz-NG-169-181089-33925_p19_su2"> علي فكره المسيحيه الملتزمه والمسلمه الملتزمه لاتزهب الي الكافيه </su>
<su id="bolt-arz-NG-169-181089-33925_p19_su3"> وياجماعه احزرو من اللوبي الصهيوني هو الذي يزرع هذه الافكار طول عمرنا مسلمين او مسيحين بنعيش بسلام ومحبه </su>
<su id="bolt-arz-NG-169-181089-33925_p19_su4"> واصدق الاصدقاء لاسرتي هم مسيحين ليومنا هذا ة</su>
<su id="bolt-arz-NG-169-181089-33925_p19_su5"> خلو بالكم ياولاد الدين لله والوطن للجميع[/color]</su>
</post>
<post id="bolt-arz-NG-169-181089-33925_p20">
<su id="bolt-arz-NG-169-181089-33925_p20_su1"> احنا كلنا اولاد مصر يا شباب ويا صبايا مفيش فرق بين مسلم ومسيحي</su>
<su id="bolt-arz-NG-169-181089-33925_p20_su2"> وكلنا مصريين</su>
</post>
<post id="bolt-arz-NG-169-181089-33925_p21">
<su id="bolt-arz-NG-169-181089-33925_p21_su1"> والله انا مش قصدى اكبر من حاجه ولا كده بس الحاجات الصغيره دى من المسلمين والمسيحين على حد سواء هى الى بتكبر المواضيع </su>
<su id="bolt-arz-NG-169-181089-33925_p21_su2"> يعنى لا زم نبص للمشكله الاول ونحلها بدل ما شويه ناس ما يهمومش الامن بتاع مصر هما الى بيعملوا الحاجات دى </su>
<su id="bolt-arz-NG-169-181089-33925_p21_su3"> وهى حنان اكيد مرغمه على كده من التوكيل الى واخداه على المحل </su>
<su id="bolt-arz-NG-169-181089-33925_p21_su4"> اناالى نقلت الخبر من العربيه وهو خبر مظبوط90% سلاااموز بالبطيخ على المصريين العسل</su>
</post>
<post id="bolt-arz-NG-169-181089-33925_p22">
<su id="bolt-arz-NG-169-181089-33925_p22_su1"> انا رائيى من راى الكينج فى الرد على الاخ</su>
<su id="bolt-arz-NG-169-181089-33925_p22_su2"> يعنى اية دين المحبة والانسانية دى</su>
<su id="bolt-arz-NG-169-181089-33925_p22_su3"> بالضبط بالضبط زى الاختراع بتاع الفرقان الحق اللى ظهر من سنتين دة</su>
<su id="bolt-arz-NG-169-181089-33925_p22_su4"> فرقان بيجمع الاديان كلها مع بعضها وعملهم فى كشكول واحد وسماة دين المحبة والسماحة</su>
<su id="bolt-arz-NG-169-181089-33925_p22_su5"> جاء الاسلام غريبا وسيعود غريبااااااااا كما بدء 00</su>
<su id="bolt-arz-NG-169-181089-33925_p22_su6">  صدقت يارسول الله</su>
</post>
<post id="bolt-arz-NG-169-181089-33925_p23">
<su id="bolt-arz-NG-169-181089-33925_p23_su1"> نسيتوا حاجة مهمة جدا جدا هل الكافى دا موجود بالفعل ولا دى خبطة اعلامية وراها اهداف تانية؟؟</su>
<su id="bolt-arz-NG-169-181089-33925_p23_su2"> وطبعا من امثلة الاهداف دى والى اتحققت بالفعل رد الاخ ياسر فيما يخص ان مصر تبقى دولة لادينية ودولة مهلبية والكلام الغريب دا</su>
<su id="bolt-arz-NG-169-181089-33925_p23_su3"> ارجو التأكد من صحة الخبر بالاثبات الفعلى لوجود المقهى دا ووجوده فى الواقع وانه ليس الا نقل للخبر من جريدة لاخرى ومن منتدى لاخر</su>
<su id="bolt-arz-NG-169-181089-33925_p23_su4"> وجزا الله خير لصاحب نقل الموضوع </su>
<su id="bolt-arz-NG-169-181089-33925_p23_su5"> وسواء كان الكافى موجود بالفعل او ماهو الا اشاعات مروجة فمش شايفة ان فى مشكلة نهائيا فى تحديد الطبقة المتاح لها الدخول</su>
<su id="bolt-arz-NG-169-181089-33925_p23_su6"> ما فى بعض حمامات السباحة مبتسمحش نزول البسينى الا بالبكينى </su>
<su id="bolt-arz-NG-169-181089-33925_p23_su7"> وهنا بيبقى حددوا طبقة بعيد كل البعد عن المسلمات وعن المسيحيات الملتزمات وهى الطبقة المتحررة من كل شىء حتى هدومهم </su>
<su id="bolt-arz-NG-169-181089-33925_p23_su8"> ومحدش قال دا تميز ولا مش تميز</su>
</post>
<post id="bolt-arz-NG-169-181089-33925_p27">
<su id="bolt-arz-NG-169-181089-33925_p27_su1"> انا برحب بالفكرة جدا لان دا يعطى حرية اكتر للمراة المحجبة </su>
<su id="bolt-arz-NG-169-181089-33925_p27_su2"> وبعدين كل واحد حر فى ملكة</su>
</post>
<post id="bolt-arz-NG-169-181089-33925_p28">
<su id="bolt-arz-NG-169-181089-33925_p28_su1"> وفيها ايه لما يكون في مكان خاص بالمسلمات ومكان خاص بالمسيحيات ؟؟؟؟؟؟؟؟؟؟؟؟؟؟؟؟؟؟؟</su>
</post>
<post id="bolt-arz-NG-169-181089-33925_p31">
<su id="bolt-arz-NG-169-181089-33925_p31_su1"> هي حره تعمل اللي هي عاوزه </su>
<su id="bolt-arz-NG-169-181089-33925_p31_su2"> انتم مزعلين نفسكم ليه </su>
<su id="bolt-arz-NG-169-181089-33925_p31_su3"> لو الطرف الاخر حب يعمل كافيه للمسحيين يعمل </su>
<su id="bolt-arz-NG-169-181089-33925_p31_su4"> يعني دي حريه شخصيه </su>
<su id="bolt-arz-NG-169-181089-33925_p31_su5"> الحكايه ما وقفتش علي المقهي ده </su>
<su id="bolt-arz-NG-169-181089-33925_p31_su6"> المقاهي كتير وكل واحد حر ما لم يضر </su>
<su id="bolt-arz-NG-169-181089-33925_p31_su7"> وده افضل عشان كل واحد ياخد راحته في المقهي بتاعه </su>
<su id="bolt-arz-NG-169-181089-33925_p31_su8"> انا اشجع الفكره</su>
</post>
</multipost>
