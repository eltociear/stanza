<multipost id="bolt-arz-DF-175-182188-1046284" language="Arabic">
<post id="bolt-arz-DF-175-182188-1046284_p1">
<su id="bolt-arz-DF-175-182188-1046284_p1_su1">
 السلام عليكم ورحمة الله وبركاته
</su>
<su id="bolt-arz-DF-175-182188-1046284_p1_su2">
 ارجو عدم الهجوم عليا او الاستهزاء بكلامى ولا بقى الشتيمة ولا الحاجات دى عشان حرية الرأى اعتقد انها مكفولة للجميع
</su>
<su id="bolt-arz-DF-175-182188-1046284_p1_su3">
 أنا مسـلمــة و مـش هنتخــب الإخــوان المسلميـن او حـزب النـور السلفـى
</su>
<su id="bolt-arz-DF-175-182188-1046284_p1_su4">
 تـعــرف ليـــه ؟؟
</su>
<su id="bolt-arz-DF-175-182188-1046284_p1_su5">
 الاجابة هى اجابة الشيخ الشعراوى (رحمه الله ) لما سألوه : " لماذا لا تنتمى الى حزب دينى و لا ترشح الاحزاب الدينية فى المناصب السياسية ؟؟ "
</su>
<su id="bolt-arz-DF-175-182188-1046284_p1_su6">
 ...... رد و قال : . لأن الانتماء الى حزب دينى او ترشيح حزب دينى ليس من ركائز الاسلام و لن ينقص اسلامى شئ اذا لم انتمى الى هذا الحزب او ادعمه.
</su>
<su id="bolt-arz-DF-175-182188-1046284_p1_su7">
 انا مسلم قبل ان اعرف الاخوان او غيرهم و انا مسلم قبل ان يكونوا حزبا و انا مسلم بعد زوالهم.. و لن يزول اسلامى بدونهم.. لأننا كلنا مسلمون و ليسوا هم وحدهم من اسلموا.
</su>
<su id="bolt-arz-DF-175-182188-1046284_p1_su8">
 .اننى ارفض ان ارشح حزب يستعطفنى مستندا على وازعى الدينى قبل ان يخاطب عقلى.
</su>
<su id="bolt-arz-DF-175-182188-1046284_p1_su9">
 .هو حزب سياسى و ليس له علاقة بالدين و هو يمثل الفكر السياسى لأصحابه و لا يمثل المسلمين.
</su>
<su id="bolt-arz-DF-175-182188-1046284_p1_su10">
 . لأننى ارفض ان تلخيص دينى فى صندوق انتخاب.. فدينى هو صلة بينى و بين خالقى عز و جل.
</su>
<su id="bolt-arz-DF-175-182188-1046284_p1_su11">
 . اتمنى ان يصل الدين الى اهل السياسة.. و لا يصل اهل الدين الى السياسة.
</su>
<su id="bolt-arz-DF-175-182188-1046284_p1_su12">
 لأنكم ان كنتم اهل دين.. فلا جدارة لكم بالسياسة.
</su>
<su id="bolt-arz-DF-175-182188-1046284_p1_su13">
 و ان كنتم اهل سياسة.. فمن حقى ألا اختاركم و لا جناح على دينى
</su>
<su id="bolt-arz-DF-175-182188-1046284_p1_su14">
 والله الموفق والمستعان
</su>
</post>
<post id="bolt-arz-DF-175-182188-1046284_p3">
<su id="bolt-arz-DF-175-182188-1046284_p3_su1">
 إلى جانب رد الشيخ الله يرحمه فأنا زيك بالظبط بس انا بساوي حزب النور والاخوان مع الفلول بالظبط لانهم بيستغلوا اسم ربنا سبحانه وتعالي في الوصول للسلطة ويا ريت نحكم عقلنا اللي ربنا فضلنا بيه عن كثير ممن خلق
</su>
<su id="bolt-arz-DF-175-182188-1046284_p3_su2">
 تفضيلا وانا بشكرك وبقييمك ممتاز على طرح الموضوع المهم ده علشان اكثر العضوات يفهموا الفرق بين السياسية والدين
</su>
</post>
<post id="bolt-arz-DF-175-182188-1046284_p4">
<su id="bolt-arz-DF-175-182188-1046284_p4_su1">
 اوك حرية الراى مكفوله وبمانك مسلمة وانتمائك لاخوان او السلفين مش هيزودهم فى حاجة قوليلى هتنتخبى مين اللبيرالى والكتله المصرية اللى كلها مسحيين اتفضلى زودى اى منهم بصوتك خلى عددهم يبقى اكتر واعلى من صوت المسلمين 
</su>
<su id="bolt-arz-DF-175-182188-1046284_p4_su2">
 على فكرة انا لااخوان ولا سلفى انا واحدة مسلمة اتمنى ان الاسلامين يكسبو علشان نعرف الكل اننا ايد واحدة مش اكتر ولا صوت يعلى فوق صوت المسلمين فى اى حتة
</su>
</post>
<post id="bolt-arz-DF-175-182188-1046284_p6">
<su id="bolt-arz-DF-175-182188-1046284_p6_su1">
 مع احترامى الشديد لرايك يا بريقة القمر لكن ليه ماتقوليش ان دول فعلا جماعه عانوا معاناه شديدة عبر السنين لمجرد انهم بيقولو كلمة الحق وانتى عارفة كويس ان العهد السابق كان مليان ظلم ناحية الناس دى بالذات لانه عارف انهم مش بيسكتوا عن الحق
</su>
<su id="bolt-arz-DF-175-182188-1046284_p6_su2">
 تقدرى تقوليلى ايه الجريمه اللى الناس دول ارتكبوها عشان ناس تقف ضدهم؟
</su>
<su id="bolt-arz-DF-175-182188-1046284_p6_su3">
 ليه مانديش الفرصة لناس زى دول اعلنوا اكتر من مرة انهم وسطيين كل ما فى الموضوع انهم عايزين يطبقوا شرع الله,انتى عارفة ربنا سبحانه وتعالى شرع ايه؟
</su>
<su id="bolt-arz-DF-175-182188-1046284_p6_su4">
 هو اقامة العدل والاقتصاد الاسلامى وحرص المسلم على اخوه وترك القبطى حر فى عبادته كما تقول الايه (لكم دينكم ولى دين)والامانه والصدق(الشفافيه بلغتنا المعاصرة) والحق والكرامه والحفاظ على حدودنا كل دى مش من قيم الاسلام؟؟
</su>
</post>
</multipost>
