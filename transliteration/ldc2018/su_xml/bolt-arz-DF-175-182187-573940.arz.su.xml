<multipost id="bolt-arz-DF-175-182187-573940" language="Arabic">
<post id="bolt-arz-DF-175-182187-573940_p1">
<su id="bolt-arz-DF-175-182187-573940_p1_su1">
 دالوقتي كل واحدة نزلت الفيديو بتاع الشيخ وكل واحدة صدقت الكلام اللي اتقال على الشيخ وكل واحدة اتكلمت في حق الشيخ كل ده في ميزان حسناته وميزان سيئات من تكلم في حقه 
</su>
<su id="bolt-arz-DF-175-182187-573940_p1_su2">
 والله العظيم انا اشك في نفسي واستحالة اشك فيه مش علشان هو معصوم لا سمح الله 
</su>
<su id="bolt-arz-DF-175-182187-573940_p1_su3">
 فالمعصوم الى جوار ربه صلى الله عليه وسلم 
</su>
<su id="bolt-arz-DF-175-182187-573940_p1_su4">
 لكن كلنا عارفين الشيخ محمد حسان وعارفين سيرته كويس قوي 
</su>
<su id="bolt-arz-DF-175-182187-573940_p1_su5">
 وعارفين هو قد ايه بيخاف على البلد وبيحبها وانه عمره ما جري ورا منصب ولا سلطان 
</su>
<su id="bolt-arz-DF-175-182187-573940_p1_su6">
 يبقى ليه دالوقتي خصوصا تطلع الإتهامات ده ضده 
</su>
<su id="bolt-arz-DF-175-182187-573940_p1_su7">
 محدش في الناس اللي اتكلمت عليه فكرت ليه دالوقتي خصوصا بدأت الإتهامات تنهال على رأسه من كل حدب وصوب الا علشان يشوهوا صورته وسيرته قدام الناس اللي بيحبوه ويشككوا في نزاهته الا من بعد موضوع المعونة اللي ندى بيها 
</su>
<su id="bolt-arz-DF-175-182187-573940_p1_su8">
 وكله من واقع حبه للبلد وانه مش عايزها تكون تحت رحمة امريكا 
</su>
<su id="bolt-arz-DF-175-182187-573940_p1_su9">
 اشمعنى دالوقتي بقى محمد حسان فلول وبيتعامل مع رجال النظام السابق 
</su>
<su id="bolt-arz-DF-175-182187-573940_p1_su10">
 نسينا لما اتقفلت قناة الرحمة علشان بسبب كلمة حق اتقالت في القناة 
</su>
<su id="bolt-arz-DF-175-182187-573940_p1_su11">
 والناس كانت متضايقة بسبب غلق القناة اللي كلنا بنحبها 
</su>
<su id="bolt-arz-DF-175-182187-573940_p1_su12">
 ويقينا نبكي وندعي ربنا انه ينصرهم ويرجعولنا تاني 
</su>
<su id="bolt-arz-DF-175-182187-573940_p1_su13">
 وبعد الثورة مبقيناش مصدقين ان القنوات الإسلامية رجعت. 
</su>
<su id="bolt-arz-DF-175-182187-573940_p1_su14">
  انا بس بطالب كل واحدة هنا وكل مسلم قبل ما يتكلم في سيرة حد من الناس ولا سيما الشيوخ الأفاضل يفكر شوية قبل اتهام الناس بالباطل وتحمل ذنوب من المشايخ كفاية عليهم العلمانيين والليبراليين.
</su>
</post>
<post id="bolt-arz-DF-175-182187-573940_p4">
<su id="bolt-arz-DF-175-182187-573940_p4_su1">
 هو ايه اللى اتقال عليه؟
</su>
</post>
<post id="bolt-arz-DF-175-182187-573940_p8">
<su id="bolt-arz-DF-175-182187-573940_p8_su1">
 بصى يا بنتى انا شايفه انه بيلحق وينقذ ما يمكن انقاذه
</su>
</post>
<post id="bolt-arz-DF-175-182187-573940_p13">
<su id="bolt-arz-DF-175-182187-573940_p13_su1">
 يا حبيبتي الشيخ بشر ومش ممكن كل الناس ترضي عنه هو بنفسه قال كده
</su>
<su id="bolt-arz-DF-175-182187-573940_p13_su2">
 متزعليش نفسك من الكلام ده
</su>
<su id="bolt-arz-DF-175-182187-573940_p13_su3">
 وبعدين صدقيني الله غالب على امره وبكرة ربنا يظهر الحق
</su>
<su id="bolt-arz-DF-175-182187-573940_p13_su4">
 هما عملوا الدوشة دي كلها علشان نتلهي ف حاجة بعيد عن مشكلات البلد
</su>
<su id="bolt-arz-DF-175-182187-573940_p13_su5">
 وكان كل المشكلات انتهت ومفيش غير محمد حسان ونية محمد حسان ربنا يهديهم
</su>
</post>
<post id="bolt-arz-DF-175-182187-573940_p15">
<su id="bolt-arz-DF-175-182187-573940_p15_su1">
 انا مش عارفة اييه الكلام بالظبط
</su>
<su id="bolt-arz-DF-175-182187-573940_p15_su2">
 لكن اقدر اجاوبك انهم بيهاجموه دلوقتى لانه بيجمع الناس على فكرة المعونة المصرية ضد المعونة الامريكية
</su>
<su id="bolt-arz-DF-175-182187-573940_p15_su3">
 ربنا يجعله فى ميزان حسناته
</su>
</post>
<post id="bolt-arz-DF-175-182187-573940_p29">
<su id="bolt-arz-DF-175-182187-573940_p29_su1">
 ربنا يحفظه من كل شر ويحميه ويعينه على تحمل المشاق التي تمر بها بلادنا
</su>
<su id="bolt-arz-DF-175-182187-573940_p29_su2">
 وربنا على كل ظالم ومفتري
</su>
</post>
<post id="bolt-arz-DF-175-182187-573940_p31">
<su id="bolt-arz-DF-175-182187-573940_p31_su1">
 و مين اتكلمت فى حق الشيخ محمد حسان
</su>
<su id="bolt-arz-DF-175-182187-573940_p31_su2">
 بارك الله لنا فى شيخنا الجليل من اول ما قال نستغنى عن امريكا و المعونه و الدنيا قامت عليه
</su>
<su id="bolt-arz-DF-175-182187-573940_p31_su3">
 مش عارفه اقول ايه غير حسبى الله و نعم الوكيل فى كل واحده تقول كلمه غلط على الشيخ محمد حسان
</su>
<su id="bolt-arz-DF-175-182187-573940_p31_su4">
 اقولها اتقى الله يا اختى ده الشيخ محمد من علمنا الدين الصحيح و ربنا يفتح عليه بيتكلم من دماغه لا من ورقه ولا من كتاب كله طالع من قلبه فتح من الله
</su>
<su id="bolt-arz-DF-175-182187-573940_p31_su5">
 اعوذ بالله فى القلوب الضعيفه اللى بتمشى ورا كل كلام 
</su>
<su id="bolt-arz-DF-175-182187-573940_p31_su6">
 مش نفهم الاول و نشوف ده ليه و اللى بيتقال ليه ولا نلغى عقلنا و خلاص
</su>
</post>
<post id="bolt-arz-DF-175-182187-573940_p33">
<su id="bolt-arz-DF-175-182187-573940_p33_su1">
 للاسف دلوقتى رمى الناس بالباطل وتلفيق التهم بقى اسهل شئ 
</su>
<su id="bolt-arz-DF-175-182187-573940_p33_su2">
 واى فيديو ملفق عن اى شخص بيلاقى مليون واحد ينشره
</su>
<su id="bolt-arz-DF-175-182187-573940_p33_su3">
 ربنا يهدينا ونبطل نتكلم عن الناس وننشغل بنفسنا واخلاقنا شويه
</su>
</post>
<post id="bolt-arz-DF-175-182187-573940_p39">
<su id="bolt-arz-DF-175-182187-573940_p39_su1">
 بصراحة انا مش من انصار الشيخ حسان مش معنى كده انى مش بحبه لا بس مش باسمع له
</su>
<su id="bolt-arz-DF-175-182187-573940_p39_su2">
 انا باسمع لشيوخ تانيين
</su>
<su id="bolt-arz-DF-175-182187-573940_p39_su3">
 وانا كمان مش مأيدة المبادرة بتاعته
</su>
<su id="bolt-arz-DF-175-182187-573940_p39_su4">
 بس طبعاااااااااااااااااااااا استحالة يكون متورط فى الموضوع ده ابدا واقول للى قال كده اتقى الله
</su>
</post>
<post id="bolt-arz-DF-175-182187-573940_p40">
<su id="bolt-arz-DF-175-182187-573940_p40_su1">
 على فكرة هو مش نبى ومش معصوم من الخطأ 
</su>
<su id="bolt-arz-DF-175-182187-573940_p40_su2">
 واحنا ربنا خلقنا بعقل يعنى نقدر نميز انه مينفعش حد يطالب الناس اللى اجورها 250 جنيه او اقل بالتبرع للمعونة المصرية 
</su>
<su id="bolt-arz-DF-175-182187-573940_p40_su3">
 ومبيطالبش القائمين على البلد باسترداد الفلوس المنهوبة زى تونس وليبيا
</su>
</post>
<post id="bolt-arz-DF-175-182187-573940_p42">
<su id="bolt-arz-DF-175-182187-573940_p42_su1">
 حسبى الله ونعم الوكيل
</su>
<su id="bolt-arz-DF-175-182187-573940_p42_su2">
 انا عايزة ارد على البنات اللى قالوا الله اعلم وده بشر وممكن يكون عمل كده او بيشككوا فيه
</su>
<su id="bolt-arz-DF-175-182187-573940_p42_su3">
 لو هو مش بيعمل لمصلحة البلد فهو بيعمل لربنا 
</su>
<su id="bolt-arz-DF-175-182187-573940_p42_su4">
 وعمره ماهيعمل حاجة تؤذى شاب او رجل او طفل ويكون سبب فى فساد فى الارض
</su>
<su id="bolt-arz-DF-175-182187-573940_p42_su5">
 ان الشيخ محمد حسان اللى بتدمع عينه وهو بيتكلم عن سيدنا محمد عليه افضل الصلاة والسلام
</su>
<su id="bolt-arz-DF-175-182187-573940_p42_su6">
 اللى بيتكلم من قبه وبيرتجلو بيتكلم بلغة القرآن...
</su>
<su id="bolt-arz-DF-175-182187-573940_p42_su7">
 اللى بيبكى من خشية الله
</su>
<su id="bolt-arz-DF-175-182187-573940_p42_su8">
 اللى اتصل بيه مرة واحد بيقول له انا دعيت انى اشوف سيدنا محمد ونمت وشوفتك فى المنام بكى ومقدرش يرد
</su>
<su id="bolt-arz-DF-175-182187-573940_p42_su9">
 لا اله الا الله
</su>
<su id="bolt-arz-DF-175-182187-573940_p42_su10">
 يا جماعة احنا فى زمن فتن والواحد بقى بيشك فى صوابع ايده ومحدش عارف مين الكويس ومين المنافق..
</su>
<su id="bolt-arz-DF-175-182187-573940_p42_su11">
 يبقى ازاى نجيب الرموز اللى الواحد بيفخر بيهم ويقول ياريت اكون ربعهم ونشكك فيهم كمان
</su>
<su id="bolt-arz-DF-175-182187-573940_p42_su12">
 ياجماعة ده اللى يبص فى وشه بس يحس بالأمان...
</su>
<su id="bolt-arz-DF-175-182187-573940_p42_su13">
 نصرك الله يا شيخى الحبيب وشفاك وأطال عمرك...
</su>
</post>
</multipost>
