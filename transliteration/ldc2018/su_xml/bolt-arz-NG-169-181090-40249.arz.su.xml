<multipost id="bolt-arz-NG-169-181090-40249" language="Arabic">
<post id="bolt-arz-NG-169-181090-40249_p1">
<su id="bolt-arz-NG-169-181090-40249_p1_su1"> [~ عمركش حد اتحرش بيك في شغلك ّ] ?</su>
<su id="bolt-arz-NG-169-181090-40249_p1_su2"> بسم الله</su>
<su id="bolt-arz-NG-169-181090-40249_p1_su3"> السؤال بسيط جدا</su>
<su id="bolt-arz-NG-169-181090-40249_p1_su4"> عمرك تعرضت للتحرش في شغلك ( من واحدة ست طبعا )</su>
<su id="bolt-arz-NG-169-181090-40249_p1_su5"> وكانت إيه صوره ؟</su>
<su id="bolt-arz-NG-169-181090-40249_p1_su6"> وكان إيه رد فعلك ؟</su>
<su id="bolt-arz-NG-169-181090-40249_p1_su7"> ولو مكنتش اتعرضت هيكون إيه رد فعلك لو حصلك ده ؟</su>
<su id="bolt-arz-NG-169-181090-40249_p1_su8"> وإيه هيكون شعورك في رأيك ؟</su>
<su id="bolt-arz-NG-169-181090-40249_p1_su9"> * ممكن البنات برضه يشاركن برأيهن لو حصل معاهم كده .</su>
</post>
<post id="bolt-arz-NG-169-181090-40249_p2">
<su id="bolt-arz-NG-169-181090-40249_p2_su1"> صعب تتحرش البنت أو الست بشاب أو برجل في مصر</su>
<su id="bolt-arz-NG-169-181090-40249_p2_su2"> لكن الكلام ده موجود في بلاد أخرى في آسيا و أوروبا</su>
<su id="bolt-arz-NG-169-181090-40249_p2_su3"> إذا حصل: هيكون شيء مقلق جدا لأن ده هيدل إنها إنسانة مجنونة !!!!!!!!!!!!!!!!!!!!!!!!!!</su>
<su id="bolt-arz-NG-169-181090-40249_p2_su4"> و بعدين ممكن تتبلى عليك لو مطاوعتهاش: إفتكر قصة سيدنا يوسف</su>
<su id="bolt-arz-NG-169-181090-40249_p2_su5"> ربنا يستر</su>
</post>
<post id="bolt-arz-NG-169-181090-40249_p3">
<su id="bolt-arz-NG-169-181090-40249_p3_su1"> طيب أما القى شغل هبقي أجى أحكى</su>
<su id="bolt-arz-NG-169-181090-40249_p3_su2"> \دا لو لقيتشغل أصلاً</su>
</post>
<post id="bolt-arz-NG-169-181090-40249_p4">
<su id="bolt-arz-NG-169-181090-40249_p4_su1"> شوف يا عم فارس شكلك مش ناوى تجيبها البر</su>
<su id="bolt-arz-NG-169-181090-40249_p4_su2"> المفروض إنى أكتب الكلام ده بالحبر السرى أحسن المودام تقراه بالصدفة وتبقى ليلة أطول من ليل مطاريد الجبل</su>
<su id="bolt-arz-NG-169-181090-40249_p4_su3"> التحرش النسائى فى مصر موجود ولكن بطريقة مختلفة تماماً عن الطرق المعروفة للتحرش</su>
<su id="bolt-arz-NG-169-181090-40249_p4_su4"> فتعريف التحرش هو إستمالة طرف للطرف الآخر إما بألفاظ أو أفعال</su>
<su id="bolt-arz-NG-169-181090-40249_p4_su5"> والنساء عندنا يتحرشن ولكن بطريقة شرقية</su>
<su id="bolt-arz-NG-169-181090-40249_p4_su6"> يعنى لما زميلتك فى العمل تعرف مثلاً إنك طالع عينك فى البيت </su>
<su id="bolt-arz-NG-169-181090-40249_p4_su7"> والست المودامه بتاعتك مطلعة البلا الأزرق على جتتك</su>
<su id="bolt-arz-NG-169-181090-40249_p4_su8"> أو حتى ما تعرفش كفايه إنها تقرأ ده فى عنيك المنفخه أحياناً بسبب قلة النوم .. والزرقاء أحياناً طبعاً مش بسبب قلة النوم</su>
<su id="bolt-arz-NG-169-181090-40249_p4_su9"> المهم لما ترمى عليك بقى طقم حنية من اللى وصا عليهم داوود فى التذكرة .. على سندويتشين مربى بالقشطه لزوم تحلية القعده .. </su>
<su id="bolt-arz-NG-169-181090-40249_p4_su10"> هو ده ما يبقاش إسمه تحرش </su>
<su id="bolt-arz-NG-169-181090-40249_p4_su11"> لكن تحرش كل لبيب بالإشارة يفهم</su>
<su id="bolt-arz-NG-169-181090-40249_p4_su12"> لما الست تلبس فى شغلها الشفتشى وتحط على وشها من كل شئ إشى بطريقة تخلى نشفان الريق يريل عليها .. </su>
<su id="bolt-arz-NG-169-181090-40249_p4_su13"> هو ده مش تحرش</su>
<su id="bolt-arz-NG-169-181090-40249_p4_su14"> بس يا عم كفاية كده ما تجيبلناش الكلام</su>
</post>
<post id="bolt-arz-NG-169-181090-40249_p5">
<su id="bolt-arz-NG-169-181090-40249_p5_su7"> عمل خير والله</su>
<su id="bolt-arz-NG-169-181090-40249_p5_su8"> وبعدين أنت شكلك مش هتجيبها البر</su>
<su id="bolt-arz-NG-169-181090-40249_p5_su9"> لايمها احسن لك</su>
</post>
<post id="bolt-arz-NG-169-181090-40249_p15">
<su id="bolt-arz-NG-169-181090-40249_p15_su1"> التحرش بمعناه الحرفى صعب وجوده فى اى بلد شرقى وممكن يتواجد فى الغرب وبكثرة</su>
<su id="bolt-arz-NG-169-181090-40249_p15_su2"> لكن زى ما قال بازوكا</su>
<su id="bolt-arz-NG-169-181090-40249_p15_su3"> دا ممكن</su>
</post>
</multipost>
