<multipost id="bolt-arz-DF-175-182187-578399" language="Arabic">
<post id="bolt-arz-DF-175-182187-578399_p1">
<su id="bolt-arz-DF-175-182187-578399_p1_su1">
 ايوه كرهتهم وكرهت كل واحد بينافقهم وكانهم همه الشعب المصرى كله
</su>
<su id="bolt-arz-DF-175-182187-578399_p1_su2">
 ممنوع النقد لاى ثائر لانهم ملائكة على الارض
</su>
<su id="bolt-arz-DF-175-182187-578399_p1_su3">
 كرهت استهزائهم باى راى مخلف لرايهم واتهامهمه بالخيانة للثورة
</su>
<su id="bolt-arz-DF-175-182187-578399_p1_su4">
 كرهت كبرهم واستعلائهم بعد الثورة
</su>
<su id="bolt-arz-DF-175-182187-578399_p1_su5">
 كرهتهم لما تباهوا بطردهم للدكتور سليم العوا والكتور البلتاجى فى محاولتهما لتهدئة الموقف
</su>
<su id="bolt-arz-DF-175-182187-578399_p1_su6">
 كرهتهم لما اتغيروا علشان الاخوان والسلفيين خدوا اغلبية فى مجلس الشعب مع ان هى دى اليمقراطية
</su>
<su id="bolt-arz-DF-175-182187-578399_p1_su7">
 حسيت فعلا انهم بيدوروا على المناصب عكس ما كانوا بيقولوا
</su>
<su id="bolt-arz-DF-175-182187-578399_p1_su8">
 اكتر حاجة وجعتنى لما رفعوا الجزم للاخوان المسلمين وكانهم يهود
</su>
<su id="bolt-arz-DF-175-182187-578399_p1_su9">
 ونسيوا كل موقف بطولى عملوه الاخوان فى موقعة الجمل
</su>
<su id="bolt-arz-DF-175-182187-578399_p1_su10">
 يعنى اللى يختلف معايا فى راى او موقف ارفعله الحزمةفى وشه
</su>
<su id="bolt-arz-DF-175-182187-578399_p1_su11">
 كرهت وصفقم للناس اللى قدام الداخليه بالثوار المتظاهرين بجد حسيت انى هنشل
</su>
<su id="bolt-arz-DF-175-182187-578399_p1_su12">
 همه فى وادى والشعب فى وادى تانى
</su>
<su id="bolt-arz-DF-175-182187-578399_p1_su13">
 حتى اغانى الثورة بتاعتهم ملهاش علاقة بينا كمصريين خاصة الموسيقى
</su>
<su id="bolt-arz-DF-175-182187-578399_p1_su14">
 على فكرة اول الثورة كنت فرحانة بيهم جدا
</su>
<su id="bolt-arz-DF-175-182187-578399_p1_su15">
 بس ما عرفشى ايه اللى جرالهم بعد كدة
</su>
<su id="bolt-arz-DF-175-182187-578399_p1_su16">
 وما حدش يقولى ده تاثير عملية التشويه المستمرة عليهم لانهم فعلا اتغيروا
</su>
<su id="bolt-arz-DF-175-182187-578399_p1_su17">
 وعارفة كمان ان ليهم دور كبير قوى فى بعض الانجازات اللى حصلت بس بردك مش بسببهم همه لوحدهم كان معاهم ناس كتيييييييييييييييييييييييييييييييييير بس منسيين والاعلام طبعا مش مسلط ضوئه عليهم
</su>
<su id="bolt-arz-DF-175-182187-578399_p1_su18">
 اوعوا حد يقولى انتى من جماعة اسفين يا ريس علشان مش حسامح
</su>
<su id="bolt-arz-DF-175-182187-578399_p1_su19">
 بس انا بطلب منهم بكل ذوق انزلوا الشارع للناس البسيطة شوفوا همه رايهم فيكوا ايه بصراحة
</su>
<su id="bolt-arz-DF-175-182187-578399_p1_su20">
 وبطلب منكوا انتوا انكوا ما تشتمونيش ده مجرد احاسيس جوايا وبس
</su>
</post>
<post id="bolt-arz-DF-175-182187-578399_p5">
<su id="bolt-arz-DF-175-182187-578399_p5_su1">
 دا احساس كتير يابنتى انزلى شوفى اراء الناس فى الشارع وانتى تعرف ان اغلب الشعب خلاااااااااص طق من جنابه
</su>
</post>
<post id="bolt-arz-DF-175-182187-578399_p6">
<su id="bolt-arz-DF-175-182187-578399_p6_su1">
 والله جدعة بس ربنا يستر ومايقولوش علينا اننا خونة ده الواحد زهق والبلد خربت وربنا يسترها
</su>
</post>
<post id="bolt-arz-DF-175-182187-578399_p7">
<su id="bolt-arz-DF-175-182187-578399_p7_su1">
 انا جربت مره أكتب رأيى فى الثوار كده وقولت كلمتين بس المنتدى عملى حظر
</su>
<su id="bolt-arz-DF-175-182187-578399_p7_su2">
 كأنهم ملايكه فعلا وطبعا ده اسمه قمع للرأى الاخر
</su>
<su id="bolt-arz-DF-175-182187-578399_p7_su3">
 يعنى يا تقولى اللى يعجبهم يا بلاش
</su>
<su id="bolt-arz-DF-175-182187-578399_p7_su4">
 ربنا معاكى بأه
</su>
<su id="bolt-arz-DF-175-182187-578399_p7_su5">
 بس برضو عندك حق
</su>
</post>
<post id="bolt-arz-DF-175-182187-578399_p10">
<su id="bolt-arz-DF-175-182187-578399_p10_su1">
 كلنا معاكي زهقنا من الفوضى والنفاق
</su>
</post>
<post id="bolt-arz-DF-175-182187-578399_p11">
<su id="bolt-arz-DF-175-182187-578399_p11_su1">
 الثوار الحقيقيين دلوقتى بيشتغلوا و بيبنوا مصر
</su>
<su id="bolt-arz-DF-175-182187-578399_p11_su2">
 إنما اللى عاوزين يفرضوا رأيهم دول و عمالين يدبحوا فى خلق الله..ز دول مش ثوار
</su>
<su id="bolt-arz-DF-175-182187-578399_p11_su3">
 الثورة نظيفة و سلمية و بريئة من أمثال هؤلاء
</su>
<su id="bolt-arz-DF-175-182187-578399_p11_su4">
 الثورة دى بنتنا و هنحافظ عليها و هنحميها حتى تكتمل أهدافها بإذن الله
</su>
<su id="bolt-arz-DF-175-182187-578399_p11_su5">
 الثوار مشوا من الميدان من زمان و فى أشغالهم دلوقتى
</su>
<su id="bolt-arz-DF-175-182187-578399_p11_su6">
 إنما اللى فى الميدان دول... أغلبهم مش عارفة أقول ايه؟
</su>
</post>
<post id="bolt-arz-DF-175-182187-578399_p12">
<su id="bolt-arz-DF-175-182187-578399_p12_su1">
 اضم صوتى لصوتك عندك حق
</su>
<su id="bolt-arz-DF-175-182187-578399_p12_su2">
 للاسف مطالبهم م بقى لها سقف
</su>
<su id="bolt-arz-DF-175-182187-578399_p12_su3">
 وطول ما شايفين الضغط بيجيب نتيجة مش هيبطلوا
</su>
<su id="bolt-arz-DF-175-182187-578399_p12_su4">
 ربنا يصلح الحال
</su>
<su id="bolt-arz-DF-175-182187-578399_p12_su5">
 تم التقييم ممتاز
</su>
</post>
<post id="bolt-arz-DF-175-182187-578399_p17">
<su id="bolt-arz-DF-175-182187-578399_p17_su1">
 خونه كلكم خونه متضربونيش انا بهزر
</su>
<su id="bolt-arz-DF-175-182187-578399_p17_su2">
 والله كلنا كدا لدرجه الواحد بقى مش عارف مين الصح ومين الغلط بس الصح اننا نشتغل ونمشى حال البلد والغلط اننا نعمل عصيان ونوقف حالها اكتر ماهي وقفه
</su>
<su id="bolt-arz-DF-175-182187-578399_p17_su3">
 بس الاكيد بقى اننا معدش عندنا احترام لالكبير ولالصغير
</su>
</post>
<post id="bolt-arz-DF-175-182187-578399_p19">
<su id="bolt-arz-DF-175-182187-578399_p19_su1">
 متقلقيش فى ناس كتير زيك
</su>
<su id="bolt-arz-DF-175-182187-578399_p19_su2">
 بس فى ناس عملوا الثورة دى بهدف بناء مصر مش هدمها لكن الفلول وامريكا واسرائيل ربنا ينتقم منهم
</su>
</post>
<post id="bolt-arz-DF-175-182187-578399_p26">
<su id="bolt-arz-DF-175-182187-578399_p26_su1">
 والله يا أختى كلامك مية مية وبيتكلموووو كأنه الشعب المصرى وكلهم عنه وهم مبيفكروش غير بمصلحتهم وكراسيهم 
</su>
<su id="bolt-arz-DF-175-182187-578399_p26_su2">
 جزاكى الله كل خير على موضوعك الرائع
</su>
</post>
<post id="bolt-arz-DF-175-182187-578399_p28">
<su id="bolt-arz-DF-175-182187-578399_p28_su1">
 اللى فى الشوارع دلوقت انا بعتبرهم مش ثوار
</su>
<su id="bolt-arz-DF-175-182187-578399_p28_su2">
 لان الثائر الحق هو كما حدثنا الشيخ الشعراوى عنه
</su>
<su id="bolt-arz-DF-175-182187-578399_p28_su3">
 انما اللى فى الشوارع الان دول عايزين خراب مصر
</su>
</post>
<post id="bolt-arz-DF-175-182187-578399_p29">
<su id="bolt-arz-DF-175-182187-578399_p29_su1">
 والله انتى صح جدااااااااا
</su>
<su id="bolt-arz-DF-175-182187-578399_p29_su2">
 ده الواحد قرف وزهق وطق من جنابه
</su>
<su id="bolt-arz-DF-175-182187-578399_p29_su3">
 والمصيبة انهم مش بيحترموا الاكبر منهم اطلاقا وبيتعاملوا زى ما يكون عندهم خبرة مليون سنة
</su>
<su id="bolt-arz-DF-175-182187-578399_p29_su4">
 وبعدين بقت ازمة اخلاق فعلا.. كانهم فعلا ملايكة ومش المفروض ننقدهم ف اى تصرف لكن هما ليهم كل الحق انهم ينقدوا ويغلطوا ويعملوا ما بدالهم
</su>
<su id="bolt-arz-DF-175-182187-578399_p29_su5">
 ربنا يعديها على خير
</su>
<su id="bolt-arz-DF-175-182187-578399_p29_su6">
 والتقييم ممتاااااز
</su>
</post>
<post id="bolt-arz-DF-175-182187-578399_p35">
<su id="bolt-arz-DF-175-182187-578399_p35_su1">
 في ناس مش همها مصلحة البلد والله ليها مصالح شخصيه ووراهم ناس عايزين يخربو مصر ويخلوها فوضى ومش مستقره 
</su>
<su id="bolt-arz-DF-175-182187-578399_p35_su2">
 بجد حراااااااااااااااااااااااااااااااااااام عليهم اللى بيعملوه فى البلد هيا نقصى وكمان عايزين يعملو عصيان مدني هيا البلد ناقصه 
</su>
<su id="bolt-arz-DF-175-182187-578399_p35_su3">
 كل اللى بيعمل كدا عايز مصر فوضى والله عايزها فوضى 
</su>
<su id="bolt-arz-DF-175-182187-578399_p35_su4">
 ناس كتيييييييييييييير مش فاهمه كدا ربنا يحميكى يامصر
</su>
</post>
<post id="bolt-arz-DF-175-182187-578399_p37">
<su id="bolt-arz-DF-175-182187-578399_p37_su1">
 عندك حق وكلامك عين العقل بس لازم تفصلى ما بين الثائر وشويه المصلحجيه اللى مش فاضيين غير يعملو لقاءات فى الفاضئيات ويقولك احنا بتكلم عن الشعب
</su>
<su id="bolt-arz-DF-175-182187-578399_p37_su2">
 امال احنا انتخبنا مجلس شعب ليه
</su>
<su id="bolt-arz-DF-175-182187-578399_p37_su3">
 مش عشان هو يتكلم بلسانا وبعدين يقولك الغلابه وهو قاعد لابس ساعه كارتييه وهدوم سنييه
</su>
<su id="bolt-arz-DF-175-182187-578399_p37_su4">
 الغلابه هما اللى بيدورو على رغيف العيش يوم بيوم ولو لقى غموس يبقى فضل وعدل من ربنا وفى كل الحالات حامد ربنا وشاكره
</su>
<su id="bolt-arz-DF-175-182187-578399_p37_su5">
 ومع الوضع اللى كل يوم بسوء عن اليوم اللى قابله حتى ده بقى صعب
</su>
<su id="bolt-arz-DF-175-182187-578399_p37_su6">
 برافو عليكى انك قلتى رأيك وحتى لو حد مختلف معاكى ياريت يتناقش بعقل
</su>
<su id="bolt-arz-DF-175-182187-578399_p37_su7">
 لكن السائد دلوقتى لما تقولى رأيك تلاقى مدافع رمضان كلها اترفعت فى وشك
</su>
<su id="bolt-arz-DF-175-182187-578399_p37_su8">
 لكى الله يا مصر
</su>
</post>
<post id="bolt-arz-DF-175-182187-578399_p42">
<su id="bolt-arz-DF-175-182187-578399_p42_su1">
 انا عندي فكرة 
</su>
<su id="bolt-arz-DF-175-182187-578399_p42_su2">
 ايه رائيكم لما انتو كلكم زهقانين من الثوار وكارهنهم واكيد كرهتوا الثورة لو خياروكم دلوقتي احسن ولا نرجع لايام مبارك 
</su>
<su id="bolt-arz-DF-175-182187-578399_p42_su3">
 الاخوان والسلفيين يرجعوا زي زمان منهم اللي في السجون او المعتقلات او الهارب خارج البلاد او اللي عايش جوه بلده ومهدد ليل نهار بمباحث امن الدولة والشباب يرجعوا لبيوتهم او للقهاوي والحرامية اللي في السجون يرجعوا لكراسي الحكم.... ياتري تختاروا ايه ؟؟؟؟
</su>
</post>
<post id="bolt-arz-DF-175-182187-578399_p43">
<su id="bolt-arz-DF-175-182187-578399_p43_su1">
 ده احساسنا كلنا
</su>
<su id="bolt-arz-DF-175-182187-578399_p43_su2">
 هم بينفذوا مخطط القضاء على مصر سواء عارفين و لا مش حاسين
</su>
<su id="bolt-arz-DF-175-182187-578399_p43_su3">
 بكره يندموا و هيبقوا اول ناس تضرب بالجذم اما تدخل علينا اسرائيل و لا تقوم حرب اهليه
</su>
</post>
<post id="bolt-arz-DF-175-182187-578399_p47">
<su id="bolt-arz-DF-175-182187-578399_p47_su1">
 هو حاليا اصلا مين اللى مع متظاهرين الداخليه والاضراب.. شوفوا كده هتلاقوا ان 98% منهم ناس معروف اتجاهاتهم السياسيه
</su>
</post>
<post id="bolt-arz-DF-175-182187-578399_p65">
<su id="bolt-arz-DF-175-182187-578399_p65_su1">
 المشاركة الأصلية كتبت بواسطة روبي حياتي123 
</su>
<su id="bolt-arz-DF-175-182187-578399_p65_su2">
 شفتي قلتي ايه مبارك احسن والحرامية زي الفل 
</su>
<su id="bolt-arz-DF-175-182187-578399_p65_su3">
 هو دة اللي هما عايزينه الشباب 
</su>
<su id="bolt-arz-DF-175-182187-578399_p65_su4">
 لما المجلس العسكري مسك البلد افتكروا انهم مع الثورة وهاينفذوا مطالب الثورة اللي هي مطالب الشعب كله 
</su>
<su id="bolt-arz-DF-175-182187-578399_p65_su5">
 حياه كريمه لكل الناس مافيش فقر مافيش اهانة 
</su>
<su id="bolt-arz-DF-175-182187-578399_p65_su6">
 الانسان يكون له قيمته الحقيقية هو دة اللي كنا بنتمناه من المجلس العسكري لكن هما طلعوا خونة وبينفذوا سياسة مبارك من قتل للثورة وللثوار ونفسهم تحصل حرب اهلية 
</su>
<su id="bolt-arz-DF-175-182187-578399_p65_su7">
 الاول حرقوا الكنايس علشان يعملوا فتنه بين المسيحين والمسلمين ونموت في بعض لكن احنا شعب عاقل وخططهم فشلت 
</su>
<su id="bolt-arz-DF-175-182187-578399_p65_su8">
 بعد كدة قتلوا في الشباب المسيحي وفرموهم قدام ماسبيروا وبرضوا صبرنا وربنا عداها علي خير ودلوقتي قتلوا شباب الالتراس علشان يقوموا الشعب ضد بعضه لكن مافيش فايدة علشان احنا شعب بنحب بعض ولا يمكن ها نقتل في بعض 
</su>
<su id="bolt-arz-DF-175-182187-578399_p65_su9">
 المشير راجل خاين وهو الذراع الايمن لمبارك وموصر يدمر الثورة ويقتل الثوار ويزهق كل المصريين من الثورة والثوار 
</su>
<su id="bolt-arz-DF-175-182187-578399_p65_su10">
 انا اسفة طولت عليكم
</su>
<su id="bolt-arz-DF-175-182187-578399_p65_su11">
 مع كامل احترامى وتقديرى لحضرتك... بس سؤال بسيط
</su>
<su id="bolt-arz-DF-175-182187-578399_p65_su12">
 انتى مقتنعة بجد بالكلام ده؟؟؟
</su>
<su id="bolt-arz-DF-175-182187-578399_p65_su13">
 انتى شايفة المجلس الاعلى للقوات المسلحة بالسذاجة دى؟؟؟
</su>
<su id="bolt-arz-DF-175-182187-578399_p65_su14">
 ازاى يعنى المجلس العسكرى.. عاوز يخرب البلد ويولع الدنيا ضده
</su>
<su id="bolt-arz-DF-175-182187-578399_p65_su15">
 من مصلحة مين.. توقيع المجلس العسكرى فى جمهور الالتراس اللى بالملايين؟؟؟
</su>
<su id="bolt-arz-DF-175-182187-578399_p65_su16">
 من مصلحة مين.. ان تانى يوم تقوم مليونيات ضد المجلس فى التحرير؟؟!!!
</su>
<su id="bolt-arz-DF-175-182187-578399_p65_su17">
 من مصلحة مين شوية البلطجية اللى عند وزارة الداخلية اللى خربولنا البلد
</su>
<su id="bolt-arz-DF-175-182187-578399_p65_su18">
 يعنى المجلس العسكرى عشان يوقع الشعب فى بعضه.. يقوم يخرب بيته بنفسه... ويشوه سمعته.. ويقلب الموازين على نفسه؟؟؟!!!!!!!!!!!!!!
</su>
</post>
<post id="bolt-arz-DF-175-182187-578399_p79">
<su id="bolt-arz-DF-175-182187-578399_p79_su1">
 ربنا يهددي وينور بصيرة الجميع
</su>
<su id="bolt-arz-DF-175-182187-578399_p79_su2">
 ده العادي حبيبتي ورأيك يحترم طبعآ
</su>
<su id="bolt-arz-DF-175-182187-578399_p79_su3">
 فيه كتير برضه ايام مبارك قالوا ايه اللي بتعملوه ده
</su>
<su id="bolt-arz-DF-175-182187-578399_p79_su4">
 وفيها ايه لما تسيبوا مبارك الكام شهر دول وحرام عليكم
</su>
<su id="bolt-arz-DF-175-182187-578399_p79_su5">
 خربتم البلد ووقفتوا حالها والبلطجية والمساجين هربوا و و و و الخ
</su>
<su id="bolt-arz-DF-175-182187-578399_p79_su6">
 وطلع ف الاخر انها بفعل فاعل والسجون اتفتحت بأوامر وخلقوا الفوضى علشان نقول الكلام ده
</su>
<su id="bolt-arz-DF-175-182187-578399_p79_su7">
 والتاريخ بيعيد نفسه في فوضى متعمدة حصلت علشان الاحساس ده يوصلك وفعلا نجحوا انهم يوصلوه لشريحة كبيرة ف المجتمع
</su>
<su id="bolt-arz-DF-175-182187-578399_p79_su8">
 بس اتمنى لما حال البلد يتظبط والبلد تنضف من الاشكال اللي فيها وتيجي حكومة محترمة
</su>
<su id="bolt-arz-DF-175-182187-578399_p79_su9">
 محدش ينسب الثورة واللي ماتوا وضحوا بنفسهم لنفسهم ويقولوا كنا مع الثورة وف الشارع كل يوم 
</su>
</post>
<post id="bolt-arz-DF-175-182187-578399_p81">
<su id="bolt-arz-DF-175-182187-578399_p81_su1">
 المشاركة الأصلية كتبت بواسطة ahlaweya
</su>
<su id="bolt-arz-DF-175-182187-578399_p81_su2">
 ايه علاقة دول بقي بالجيش او المجلس يعنى..ولا حتى وزير الداخليه ليه علاقه باللى حصل.. 
</su>
<su id="bolt-arz-DF-175-182187-578399_p81_su3">
 ان كان فيه تواطوء فده غالبا تواطوء داخلى علشان يمشوا الجنزورى او وزير الداخليه وفى كل الحالات لا الجيش ولا الحكومة كانت مسؤوله جنائيا عنه..
</su>
<su id="bolt-arz-DF-175-182187-578399_p81_su4">
 مممكن احملهم المسؤوليه السياسيه لكن مفيش تعمد منهم
</su>
<su id="bolt-arz-DF-175-182187-578399_p81_su5">
 بقي المجلس العسكري اللي امن البلد كلها اثناء الانتخابات بجلالة قدره ماقدرش يأمن مباراة لكرة القدم ولا هي حنفية البلطجة بين ايديهم عايزين يفتحوها يفتحوها عايزين يقفلوها يقفلوها بمزاج اهلهم
</su>
<su id="bolt-arz-DF-175-182187-578399_p81_su6">
 مش عايزاني احملهم المسئولية ليه مش هما اللي ماسكين البلد ولا ايه؟؟؟؟؟؟
</su>
</post>
<post id="bolt-arz-DF-175-182187-578399_p87">
<su id="bolt-arz-DF-175-182187-578399_p87_su1">
 انا ساعات ببقى هاتجنن
</su>
<su id="bolt-arz-DF-175-182187-578399_p87_su2">
 لأن انا و جوزى و اخواتى و أصحابى و قرايبى و حتى الناس اللى بقابلهم فى المواصلات او حتى السوق كلللللللله ضد استمرار المظاهرات و المليونيات و الاضراب طبعا
</su>
<su id="bolt-arz-DF-175-182187-578399_p87_su3">
 وضد التهجم على الداخلية وضد الاعتصام فى الميدان
</su>
<su id="bolt-arz-DF-175-182187-578399_p87_su4">
 لأننا خلاص استكفينا وشايفين ان الخطوات ماشية و كل اللى بيطلبوه فى سبيله للتحقيق
</su>
<su id="bolt-arz-DF-175-182187-578399_p87_su5">
 امال مين اللى بيقول ان دول هم الشعب و صوت الشعب
</su>
<su id="bolt-arz-DF-175-182187-578399_p87_su6">
 أسفة انا لا أسمح لأحد يتكلم نيابة عنى
</su>
<su id="bolt-arz-DF-175-182187-578399_p87_su7">
 لذلك أرجو كل واحد يتكلم عن نفسه ومحدش يعلن عن نفسه انه ثائر و بيجيب حق الشعب
</su>
<su id="bolt-arz-DF-175-182187-578399_p87_su8">
 فعلا كفاية بقى
</su>
</post>
</multipost>
