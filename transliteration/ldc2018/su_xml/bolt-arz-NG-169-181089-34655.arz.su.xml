<multipost id="bolt-arz-NG-169-181089-34655" language="Arabic">
<post id="headline">
<su id="headline_su1"> المصريين مختلفين عن باقي العرب ؟؟؟؟</su>
</post>
<post id="bolt-arz-NG-169-181089-34655_p1">
<su id="bolt-arz-NG-169-181089-34655_p1_su1"> للاسف بقيت بقرا في المنتديات المصرية كلام عمري ما بسمعو من اي عربي تاني</su>
<su id="bolt-arz-NG-169-181089-34655_p1_su2"> اننا مالناس دعوة بالفلسطينيين ... وهما يستاهلو ... وكلام زي ده !</su>
<su id="bolt-arz-NG-169-181089-34655_p1_su3"> مع ان مش احنا بس اللي حاربنا اسرائيل</su>
<su id="bolt-arz-NG-169-181089-34655_p1_su4"> لبنان وسوريا والاردن كللهم اتعرضو للعداون</su>
<su id="bolt-arz-NG-169-181089-34655_p1_su5"> وحروب مصر مع اسرائيل 56 و67 و 73 كللها كانت عشان مصر لان اسرائيل كانت هيا اللي بدأت العدوان علينا</su>
<su id="bolt-arz-NG-169-181089-34655_p1_su6"> تفتكرو ايه السبب ؟</su>
<su id="bolt-arz-NG-169-181089-34655_p1_su7"> معقول الاعلام المصري قدر يأثر على عقول الناس بالشكل ده ؟</su>
</post>
<post id="bolt-arz-NG-169-181089-34655_p2">
<su id="bolt-arz-NG-169-181089-34655_p2_su1"> مش كل الحروب الي خاضتها مصر عشان نفسها اخي الفاضل </su>
<su id="bolt-arz-NG-169-181089-34655_p2_su2"> حرب 48 كان عشان فلسطين وكل العرب ونتج عنها كل الحروب المتكرره</su>
<su id="bolt-arz-NG-169-181089-34655_p2_su3"> عفو اخي لم ولن ينفعونا العرب</su>
<su id="bolt-arz-NG-169-181089-34655_p2_su4"> ابسط دليل الكفيل الي هما عملينواكننا في السخره</su>
<su id="bolt-arz-NG-169-181089-34655_p2_su5"> انتا رحت الخليج قبل كداا</su>
<su id="bolt-arz-NG-169-181089-34655_p2_su6"> لو كنت رحت كنت عرفت قد آيه هما بيحقدو علينا مع اننا من علمناهم</su>
</post>
<post id="bolt-arz-NG-169-181089-34655_p5">
<su id="bolt-arz-NG-169-181089-34655_p5_su1"> نحن في مصر لا فضل لأحد علينا في اي من الحروب  </su>
<su id="bolt-arz-NG-169-181089-34655_p5_su2"> وانا قد خضت حرب 73 وبكل فخر ايضا </su>
<su id="bolt-arz-NG-169-181089-34655_p5_su3"> وقد كنت من اوائل من عبروا ودون الخوض في تفاصيل عسكرية لكن القوات العربية الرمزية والتي شاركت معنا كيف انسحبت اما رعبا او بقرار سياسي من قيادات دولهم وارجع للتاريخ من فضلك</su>
<su id="bolt-arz-NG-169-181089-34655_p5_su4"> ثم الحديث عن عروبة مصر تاريخيا ومستعد لافراد بحث في هذا الشأن او ارساله لمن يطلبه</su>
<su id="bolt-arz-NG-169-181089-34655_p5_su5">  فأنا مستعد هذا من الناحية التاريخية اما من كافة المناحي فلمصر اليد الطولى </su>
<su id="bolt-arz-NG-169-181089-34655_p5_su6"> وارجوك عدم التقليل من دور مصر</su>
<su id="bolt-arz-NG-169-181089-34655_p5_su7"> اما من جهة الموقف الخاص بالسياسة المصرية لأزمة غزة فارجوك ان تعلم اولا ان السياسة الخارجية لمصر لها خمسة اتجاهات 1 سياسة دولية</su>
<su id="bolt-arz-NG-169-181089-34655_p5_su8"> 2 سياسة عربية</su>
<su id="bolt-arz-NG-169-181089-34655_p5_su9"> 3 سياسة اقليمية</su>
<su id="bolt-arz-NG-169-181089-34655_p5_su10"> 4 سياسة اسلامية</su>
<su id="bolt-arz-NG-169-181089-34655_p5_su11"> 5 ثم تأتي سياسة مصر الداخلية والمرتبطة ارتباطا مباشرا بكل هذه السياسات</su>
<su id="bolt-arz-NG-169-181089-34655_p5_su12"> ولكل دولة دواعيها في تسيير سياستها </su>
<su id="bolt-arz-NG-169-181089-34655_p5_su13"> فأن كنت دارسا لكل هذه الامور فلك ان تحكم اما ان كنت في محل ترديد لما يقال ومن جماعات لا شأن لها غير الترديد فردد كيفما شئت لكن لك خطوط لا يجب نخطيها انها مصر يا استاذ</su>
</post>
<post id="bolt-arz-NG-169-181089-34655_p6">
<su id="bolt-arz-NG-169-181089-34655_p6_su1"> شكرا لكلام العقل مش معارضه للمعارضه</su>
<su id="bolt-arz-NG-169-181089-34655_p6_su2"> مصر هي العروبه هي القائد لكل العرب ابو او رفضو</su>
</post>
<post id="bolt-arz-NG-169-181089-34655_p7">
<su id="bolt-arz-NG-169-181089-34655_p7_su1"> انتا بتقول كل الاجانب انتا بتناقض نفسك مش انتا بتقول العروبه</su>
<su id="bolt-arz-NG-169-181089-34655_p7_su2"> يمشوها علي العالم كله بس العرب لا</su>
<su id="bolt-arz-NG-169-181089-34655_p7_su3"> ولا ايه رأيك</su>
<su id="bolt-arz-NG-169-181089-34655_p7_su4"> وايه رايك في السوق العربيه المشتركه  مش هما الي بردو رفضنها</su>
</post>
<post id="bolt-arz-NG-169-181089-34655_p8">
<su id="bolt-arz-NG-169-181089-34655_p8_su1"> تحياتي للعضو المثقف جمال الدين سعد---كلام حقيقي وصادق--</su>
<su id="bolt-arz-NG-169-181089-34655_p8_su2"> والدي حارب في 1973 وكان وقتها ضابط خريج--- ولما بنتكلم في هذا الموضوع راْيه مشابه جدا لراْيك</su>
<su id="bolt-arz-NG-169-181089-34655_p8_su3"> --- تحياتي مرة اخري-- وحفظ الله مصر من كل مكروه</su>
</post>
<post id="bolt-arz-NG-169-181089-34655_p9">
<su id="bolt-arz-NG-169-181089-34655_p9_su1"> عزيزي جمال المصري ...</su>
<su id="bolt-arz-NG-169-181089-34655_p9_su2"> مبدئيا مصر لا يزايد عليها احد فى دعمها لاى دولة عربية من عهد عبدالناصر لعهد مبارك مع الاختلاف عليه ...</su>
<su id="bolt-arz-NG-169-181089-34655_p9_su3"> ثانيا الموقف المصري دلواتى اثبت لكل العرب ان مصر هى الدولة الوحيدة القادرة على فعل اى شيء فى الوطن العربي بالكامل و خاصة منطقة الشرق الأوسط ..</su>
<su id="bolt-arz-NG-169-181089-34655_p9_su4"> ثالثا . اتفق مع السيد جمال الدين سعد و صراحة انا ماليش سابق معرفة بيه لكن يشرفني انى اتعرف على واحد من ابطال اكتوبر اللى بعتبرهم لحد اليوم هما ابطال مصر الحقيقيين </su>
<su id="bolt-arz-NG-169-181089-34655_p9_su5"> و بدون الخوض فى تفاصيل عسكرية اعتقد ان ليبيا ادت لمصر طيران فى اكتوبر و سحبته بعد بداية الحرب بوقت بسيط </su>
<su id="bolt-arz-NG-169-181089-34655_p9_su6"> و ان فعلا باقى الجيوش العربية بدأت فى وقف المساعدات لمصر ...</su>
<su id="bolt-arz-NG-169-181089-34655_p9_su7"> رابعا و دى النقطة الأهم .... الفلسطنيين انفسهم انكروا دور مصر فى السبعينات و اتهجموا علينا و دلواتى لما المصريين يسكتوا مش عاجبهم ..( لا بحبك و لا قادر على بعدك ؟؟ )</su>
<su id="bolt-arz-NG-169-181089-34655_p9_su8"> خامسا المصريين كلهم بيدعموا فلسطيين حتى لو بالدعاء </su>
<su id="bolt-arz-NG-169-181089-34655_p9_su9"> حتى اللى بيقول ماليش دعوة برضة بيدعم الفلسطنيين </su>
<su id="bolt-arz-NG-169-181089-34655_p9_su10"> بدليل حاجة بسيطة جدا .. كام فلسطيني مقيم فى مصر ؟؟</su>
<su id="bolt-arz-NG-169-181089-34655_p9_su11"> الفكرة دلواتى مش مجرد نساعد فلسطين و للا لا .. </su>
<su id="bolt-arz-NG-169-181089-34655_p9_su12"> المصريين رافضين اى وجود غير عربي بمعنى اصح ايران اللى هى هدفها الاساسي انها الدخول وسط الدول العربية و فرقتهم علشان تتمكن هى منهم لمواجهة امريكا </su>
<su id="bolt-arz-NG-169-181089-34655_p9_su13"> بمعنى ادق اكتر استخدام الدول العربية كدرع ليها عن طريق استخدامها مبدأ عدو عدوي صديقي ...</su>
<su id="bolt-arz-NG-169-181089-34655_p9_su14">  اسرائيل عدونا و هى بتعادي اسرائيل و امريكا </su>
<su id="bolt-arz-NG-169-181089-34655_p9_su15"> يعنى احنا مصلحتنا واحدة مع ايران و العامل المشترك بيننا هو هزيمة اسرائيل</su>
<su id="bolt-arz-NG-169-181089-34655_p9_su16"> اخر حاجة ربنا ينصر كل اللى بيجاهدوا فى سبيله و ينصر اخواننا فى فلسطين </su>
<su id="bolt-arz-NG-169-181089-34655_p9_su17"> بس النصر مش مجرد تصريحات </su>
<su id="bolt-arz-NG-169-181089-34655_p9_su18"> النصر عمره ما هاييجي بالعشوائية اللى الدول العربية فيها</su>
<su id="bolt-arz-NG-169-181089-34655_p9_su19">  النصر هايجي لو استخدمنا العقل شويه .</su>
<su id="bolt-arz-NG-169-181089-34655_p9_su20"> اخر حاجة فعلا مع عدم تأييدي لمبارك بس احترم تفكيره العسكري  </su>
<su id="bolt-arz-NG-169-181089-34655_p9_su21"> دة واحد ليه خبرة كبيرة فى مجال الحروب و كان واحد من قادة الجيش فى حرب 73  يعنى ليه تفكير و اكيد كان ليه رأي فى الحرب و اكيد ليه خبرة </su>
<su id="bolt-arz-NG-169-181089-34655_p9_su22"> احنا كلنا ماعتقدش عندنا ربعها فى المجال العسكري ..</su>
<su id="bolt-arz-NG-169-181089-34655_p9_su23"> بالنسبة لنظام الكفيل انا تقريبا سافرت فى اكتر من دوله عربية و حاليا فى دولة عربية نظام الكفيل بيطبق على العمالة العربية و الهندية و الفلبينيه فقط و لا يطبق على اى اجنبي </su>
<su id="bolt-arz-NG-169-181089-34655_p9_su24"> و يكفي ان دول الاتحاد الاوروبي بالكامل بتدخل اى دولة عربية بدون تأشيرة و انت العربي بتدخل اى دولة بطلوع الروح ماعدا السودان </su>
<su id="bolt-arz-NG-169-181089-34655_p9_su25"> و قريب هاتسمع ان المصري لازمله تأشيرة دخول للسودان زي ما حصل في ليبيا </su>
<su id="bolt-arz-NG-169-181089-34655_p9_su26"> و على فكرة برضة انا كنت فى البلدين اللى قولتهملك دول و مستعد اقولك يعنى ايه مصري هناك</su>
<su id="bolt-arz-NG-169-181089-34655_p9_su27"> اخيرا و ليس اخرا المصريين عمرهم ماتخلوا عن اى دوله عربية فبالتالي مش هايتخلوا عن فلسطين و لا اى فلسطيني و دمهم من دمنا يكفي وجود صلة ارحام و انساب بينا و بينهم</su>
</post>
</multipost>
