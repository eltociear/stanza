<multipost id="bolt-arz-DF-175-182187-576067" language="Arabic">
<post id="bolt-arz-DF-175-182187-576067_p1">
<su id="bolt-arz-DF-175-182187-576067_p1_su1">
 هو صدفة كل حاجة ضد البلد وتؤدي إلى خرابها يبقى وراها البرادعي و6 أبريل؟
</su>
<su id="bolt-arz-DF-175-182187-576067_p1_su2">
 ليه عاوزين يخسروا البلد أكثر ؟
</su>
<su id="bolt-arz-DF-175-182187-576067_p1_su3">
 ليه عاوزين يكسروا مصر أكثر من كدة؟
</su>
<su id="bolt-arz-DF-175-182187-576067_p1_su4">
 ليه مش عاوزين رأي الأغلبية هو اللي يمشي ورأيهم هما بس اللي يمشي؟
</su>
<su id="bolt-arz-DF-175-182187-576067_p1_su5">
 هي الديمقراطية لو ماحققتش رغبتهم هما ولو ماجابتش البرادعي رئيسا يبقى مش ديمقراطية؟
</su>
<su id="bolt-arz-DF-175-182187-576067_p1_su6">
 وإلا فليحترق الشعب ولتحترق مصر ، مش كدة؟
</su>
<su id="bolt-arz-DF-175-182187-576067_p1_su7">
 حتى لو لسه فيه مشاكل في البلد
</su>
<su id="bolt-arz-DF-175-182187-576067_p1_su8">
  ولو مش عاجبنا حكم المجلس العسكري
</su>
<su id="bolt-arz-DF-175-182187-576067_p1_su9">
 ليه مانتبعش أسلوب المحايلة لحد مانوصل لحقنا؟
</su>
<su id="bolt-arz-DF-175-182187-576067_p1_su10">
 نصبر شوية لحد ماننتخب رئيسنا
</su>
<su id="bolt-arz-DF-175-182187-576067_p1_su11">
  وساعتها هو ومجلس الشعب هما اللي حيجيبوا حق الشهداء والمصابين
</su>
<su id="bolt-arz-DF-175-182187-576067_p1_su12">
 وهما برضه اللي بمساعدة ربنا ثم بمساعدتنا حيصلحوا البلد
</su>
<su id="bolt-arz-DF-175-182187-576067_p1_su13">
 لكن نحارب ونخرب البلد عشان مجلس مؤقت كدة ولاكدة راحل قريب  ده يبقى غباء بجد
</su>
<su id="bolt-arz-DF-175-182187-576067_p1_su14">
 دلوقت عندنا مجلس الشعب اللي الشعب اختاره
</su>
<su id="bolt-arz-DF-175-182187-576067_p1_su15">
  والحمد لله راضيين بيه
</su>
<su id="bolt-arz-DF-175-182187-576067_p1_su16">
 وقريب بإذن الله الشعب حيختار رئيسه والمجلس يرحل للأبد
</su>
<su id="bolt-arz-DF-175-182187-576067_p1_su17">
 فين المشكلة؟
</su>
<su id="bolt-arz-DF-175-182187-576067_p1_su18">
 لأ طبعا لازم نسخن الأمور ونمشيها زي ما هما عاوزين
</su>
<su id="bolt-arz-DF-175-182187-576067_p1_su19">
  وتبقى مصر ضعيفة وتشحت من أمريكا زي أيام مبارك
</su>
<su id="bolt-arz-DF-175-182187-576067_p1_su20">
 يعني لما أنا أعمل عصيان وحال البلد يوقف ده حيأثر على المجلس؟
</su>
<su id="bolt-arz-DF-175-182187-576067_p1_su21">
 ده حيأثر على الفقراء والبسطاء
</su>
<su id="bolt-arz-DF-175-182187-576067_p1_su22">
 لأنه لو اتبقى 100 جنيه من خزينة الدولة
</su>
<su id="bolt-arz-DF-175-182187-576067_p1_su23">
 حياخدها المجلس ويبقى احنا الشعب هو اللي خسر
</su>
<su id="bolt-arz-DF-175-182187-576067_p1_su24">
 ده عقل برضه؟
</su>
<su id="bolt-arz-DF-175-182187-576067_p1_su25">
 ماهو 6 ابريل مش همهم حاجة =
</su>
<su id="bolt-arz-DF-175-182187-576067_p1_su26">
 بس المصري الفقير هو اللي حيتأثر
</su>
<su id="bolt-arz-DF-175-182187-576067_p1_su27">
 6 ابريل تهوج الناس وتسخنهم ويخلوهم يموتوا 
</su>
<su id="bolt-arz-DF-175-182187-576067_p1_su28">
 وبعدين 6ابريل هي اللي تطلع على الفضائيات
</su>
<su id="bolt-arz-DF-175-182187-576067_p1_su29">
 انضربنا واتعمل فينا واتسحلنا
</su>
<su id="bolt-arz-DF-175-182187-576067_p1_su30">
 ويعملوا لنفسهم دعاية في كل مكان
</su>
<su id="bolt-arz-DF-175-182187-576067_p1_su31">
 مع إن المواطن الغلبان هو اللي عمل كل حاجة
</su>
<su id="bolt-arz-DF-175-182187-576067_p1_su32">
 حد يفهمني إيه الفكرة في اختيار رئيس توافقي؟
</su>
<su id="bolt-arz-DF-175-182187-576067_p1_su33">
 وكمان صدفة إن البرادعي يقترح الاقتراح ده بعد ماهو ينسحب من الترشيح؟
</su>
<su id="bolt-arz-DF-175-182187-576067_p1_su34">
 الناس حتتفق على واحد إزاي بدون صناديق الانتخابات؟
</su>
<su id="bolt-arz-DF-175-182187-576067_p1_su35">
 أيوة خطتهم إن جماعته و6 إبريل يعملوا انقلاب 
</su>
<su id="bolt-arz-DF-175-182187-576067_p1_su36">
 ويجيبوا البرادعي غصبا عن الشعب
</su>
<su id="bolt-arz-DF-175-182187-576067_p1_su37">
 يبدو أن مصر أمام ثورة أخرى
</su>
<su id="bolt-arz-DF-175-182187-576067_p1_su38">
 ولكن هذه المرة ضد من اعتقدوا أن الثورة قامت كي يحكموا هم
</su>
<su id="bolt-arz-DF-175-182187-576067_p1_su39">
 وأن الثورة قامت لتحقيق مطالبهم هم دون الشعب
</su>
<su id="bolt-arz-DF-175-182187-576067_p1_su40">
 منهم لله
</su>
<su id="bolt-arz-DF-175-182187-576067_p1_su41">
 ربنا يحفظ مصر وييسرلها الخير دايما يارب
</su>
</post>
<post id="bolt-arz-DF-175-182187-576067_p2">
<su id="bolt-arz-DF-175-182187-576067_p2_su1">
 أيوة خطتهم إن جماعته و6 إبليس يعملوا انقلاب ويجيبوا البرادعي غصبا عن الشعب !!!!!!!!!!!!!!!!!
</su>
<su id="bolt-arz-DF-175-182187-576067_p2_su2">
  لاتعليق
</su>
</post>
<post id="bolt-arz-DF-175-182187-576067_p3">
<su id="bolt-arz-DF-175-182187-576067_p3_su1">
 ربنا يصلح الاحوال
</su>
</post>
<post id="bolt-arz-DF-175-182187-576067_p5">
<su id="bolt-arz-DF-175-182187-576067_p5_su1">
 الله يحرق 6 ابريل بكرهاااااااااااااااااااا
</su>
<su id="bolt-arz-DF-175-182187-576067_p5_su2">
 كل البلاوى والخراب من تحت راسهم
</su>
</post>
<post id="bolt-arz-DF-175-182187-576067_p15">
<su id="bolt-arz-DF-175-182187-576067_p15_su1">
 برااااااااااااااااااااااااااااااااافو عليكى هى دى فتكات الواعيه 
</su>
<su id="bolt-arz-DF-175-182187-576067_p15_su2">
 و بيدعوا لعصيان مدنى كمان قال
</su>
<su id="bolt-arz-DF-175-182187-576067_p15_su3">
  يعنى هيا ناقصه خراااااااااااااااب اكتر من كدة 
</su>
<su id="bolt-arz-DF-175-182187-576067_p15_su4">
 خلاص فاضل كام شهر و يبقى عندنا ريس 
</su>
<su id="bolt-arz-DF-175-182187-576067_p15_su5">
 و عاوزين يخربوا البلد و تبقى مجزرة
</su>
<su id="bolt-arz-DF-175-182187-576067_p15_su6">
  مش كفايه اللى راح 
</su>
<su id="bolt-arz-DF-175-182187-576067_p15_su7">
 حسبى الله و نعم الوكيل فى اللى عاوز خراب لمصررررررررررررررررر
</su>
</post>
<post id="bolt-arz-DF-175-182187-576067_p22">
<su id="bolt-arz-DF-175-182187-576067_p22_su1">
 موضوع ممتاز يا قمر
</su>
<su id="bolt-arz-DF-175-182187-576067_p22_su2">
 والبرادعى من ساعه ما انسحب وهو معروف انه وراه مصيبه
</su>
<su id="bolt-arz-DF-175-182187-576067_p22_su3">
 هو من الاول الجيش واقف فى زوره وعايز يمسك هو بالعافيه
</su>
<su id="bolt-arz-DF-175-182187-576067_p22_su4">
 مجلس رئاسى ولا مجلس مدنى ولا مجلس استشارى ولا رئيس وزرا
</su>
<su id="bolt-arz-DF-175-182187-576067_p22_su5">
 كان نفسه يمسك اى حاجه لانه عارف انه عمره ما حيجى بالانتخاب الحر
</su>
<su id="bolt-arz-DF-175-182187-576067_p22_su6">
 حسبى الله ونعم الوكيل فى 6 ابليس واعوانهم
</su>
</post>
<post id="bolt-arz-DF-175-182187-576067_p24">
<su id="bolt-arz-DF-175-182187-576067_p24_su1">
 البرادعي أول من نادي بالتغيير في مصر
</su>
<su id="bolt-arz-DF-175-182187-576067_p24_su2">
 6 أبريل من أخلص شباب مصر
</su>
</post>
<post id="bolt-arz-DF-175-182187-576067_p27">
<su id="bolt-arz-DF-175-182187-576067_p27_su1">
 مين اللي قال لحضرتك ان البرادعي بيشتم الاسلاميين
</su>
<su id="bolt-arz-DF-175-182187-576067_p27_su2">
  لو مش متابعه ياريت مترميش الناس بالباطل 
</su>
<su id="bolt-arz-DF-175-182187-576067_p27_su3">
 دكتور البرادعي اول من نادي ان الاخوان يكون لهم حزب سياسي 
</su>
<su id="bolt-arz-DF-175-182187-576067_p27_su4">
 وكان دايما بيدافع عنهم..
</su>
<su id="bolt-arz-DF-175-182187-576067_p27_su5">
 كلامك بيفكرني بتوفيق عكاشه مع احترامي ليكي...
</su>
<su id="bolt-arz-DF-175-182187-576067_p27_su6">
 ماهو حازم ابواسماعيل وابو الفتوح مع العصيان المدني 
</su>
<su id="bolt-arz-DF-175-182187-576067_p27_su7">
 ولكن طالما فيها البرادعي يبقي امريكا ليها ايد..
</su>
<su id="bolt-arz-DF-175-182187-576067_p27_su8">
 مع احترامي للاخوان انتوا بتقولوا عليه عميل
</su>
<su id="bolt-arz-DF-175-182187-576067_p27_su9">
  وانتوا كل يوم بتقابلوا وزيره الخارجيه والسفراء الامريكان..
</su>
<su id="bolt-arz-DF-175-182187-576067_p27_su10">
 اتقوا الله فيما تقولون...
</su>
<su id="bolt-arz-DF-175-182187-576067_p27_su11">
 ومايلفظ من قولالا لديه رقيب عتيد...
</su>
</post>
<post id="bolt-arz-DF-175-182187-576067_p36">
<su id="bolt-arz-DF-175-182187-576067_p36_su1">
 بصى خلينا فى اسوء الظروف ان البرادعى جة ومسك البلد
</su>
<su id="bolt-arz-DF-175-182187-576067_p36_su2">
 تفتكرى البرادعى ابو شعبية زييروووووو عند الناس و6 ابريل اللى كل المجتمع او اغلبيتة بيكرهم هايسبوة يتهنى بيها حتى اسبوع
</su>
<su id="bolt-arz-DF-175-182187-576067_p36_su3">
 اشك الشعب الى نجح الاخوان والسلفيين لايمكن يسمح للبرادعى و6 ابريل انهم يبقى ليهم كيان فى وسطينا
</su>
<su id="bolt-arz-DF-175-182187-576067_p36_su4">
 اطمئنى
</su>
</post>
<post id="bolt-arz-DF-175-182187-576067_p38">
<su id="bolt-arz-DF-175-182187-576067_p38_su1">
 والبرادعي اشرف من انجبت مصر...وموتوا بغيظكواااااااااااااا
</su>
</post>
<post id="bolt-arz-DF-175-182187-576067_p45">
<su id="bolt-arz-DF-175-182187-576067_p45_su1">
 هو لو كان فيه دليل مادي على عمالة البرادعي و6 إبريل كانت الشرطة سابتهم ؟
</su>
<su id="bolt-arz-DF-175-182187-576067_p45_su2">
 ليه ياحببتي الامن الوطني والمخابرات والمخابرات العسكريه مش قادرين يمسكو دليل مادي
</su>
<su id="bolt-arz-DF-175-182187-576067_p45_su3">
  دي تبقى خيبه قويه
</su>
<su id="bolt-arz-DF-175-182187-576067_p45_su4">
 بلاش كلام بلا دليل 
</su>
<su id="bolt-arz-DF-175-182187-576067_p45_su5">
 العمليه مش طالبه البرادعي من اشرف رجال مصر وشباب 6 ابريل شباب مخلص
</su>
<su id="bolt-arz-DF-175-182187-576067_p45_su6">
  روى بدمائه تراب الارض دي وكانو فصيل اصلي في الثوره بلاش تلفيق وافترى على خلق الله
</su>
</post>
<post id="bolt-arz-DF-175-182187-576067_p56">
<su id="bolt-arz-DF-175-182187-576067_p56_su1">
 انا احترم البرادعى على فكرة
</su>
<su id="bolt-arz-DF-175-182187-576067_p56_su2">
 ومش شايفاه زى ما انتى بتقولى عليه خالص
</su>
<su id="bolt-arz-DF-175-182187-576067_p56_su3">
 بس دة رايك ويحترم
</su>
</post>
<post id="bolt-arz-DF-175-182187-576067_p59">
<su id="bolt-arz-DF-175-182187-576067_p59_su1">
 والله حرام 
</su>
<su id="bolt-arz-DF-175-182187-576067_p59_su2">
 يعنى البرادعى بره بلده ياخد جايزة نوبل وجوه بلده يتعمل فيه كده 
</su>
<su id="bolt-arz-DF-175-182187-576067_p59_su3">
 انا عاوزة اسألك سؤال لو هو عميل وخاين ازاى كانت عنده الشجاعة انه يرشح نفسه اول واحد  ادام جمال مبارك 
</su>
<su id="bolt-arz-DF-175-182187-576067_p59_su4">
 وعايزة اسألك سؤال تانى
</su>
<su id="bolt-arz-DF-175-182187-576067_p59_su5">
  بالنسبة ل6 ابريل تاخدى كام مقابل عينيكى بعد الشر عنك طبعا
</su>
</post>
<post id="bolt-arz-DF-175-182187-576067_p62">
<su id="bolt-arz-DF-175-182187-576067_p62_su1">
 أختلاف الرأى لايفسد للود قضيه
</su>
<su id="bolt-arz-DF-175-182187-576067_p62_su2">
 أنا مش معاكى بصراحه
</su>
<su id="bolt-arz-DF-175-182187-576067_p62_su3">
  أنا شايفه أنه أول من وقف فى وجهه نظام ظالم
</su>
<su id="bolt-arz-DF-175-182187-576067_p62_su4">
 مع أنه كان ممكن يأخد أمتيارات أكبر بكتير مما تتخليلى 
</su>
<su id="bolt-arz-DF-175-182187-576067_p62_su5">
 بس لانه أنسان عنه مبدأ رفض 
</su>
<su id="bolt-arz-DF-175-182187-576067_p62_su6">
 وكان أول حجر عثر قدامهم
</su>
</post>
<post id="bolt-arz-DF-175-182187-576067_p72">
<su id="bolt-arz-DF-175-182187-576067_p72_su1">
 فيه حاجة مهمة لازم نعرفها
</su>
<su id="bolt-arz-DF-175-182187-576067_p72_su2">
 وهي إن فيه راجل سويدي اسمه هانز بليكس كان مدير الطاقة الذرية قبل البرادعي
</su>
<su id="bolt-arz-DF-175-182187-576067_p72_su3">
 واشتكى من كثرة تدخلات امريكا وضغطها على الوكالة
</su>
<su id="bolt-arz-DF-175-182187-576067_p72_su4">
  للادعاء بأن العراق لديها اسلحة
</su>
<su id="bolt-arz-DF-175-182187-576067_p72_su5">
 حتى إنه اتهمهم بالتنصت عليه
</su>
<su id="bolt-arz-DF-175-182187-576067_p72_su6">
 وكانت لديه تصريحات تبريء ساحة العراق من تملكها لأسلحة نووية
</su>
<su id="bolt-arz-DF-175-182187-576067_p72_su7">
 وهذا ازعج أمريكا ومؤيديها لأنهم كانوا يريدون غزو العراق بأي طريقة
</su>
<su id="bolt-arz-DF-175-182187-576067_p72_su8">
 وبعدها رشحت أمريكا البرادعي ليكون مديرا خلفا لهانز وأصبح بالفعل
</su>
<su id="bolt-arz-DF-175-182187-576067_p72_su9">
 السؤال: ليه ماسمعناش عن حاجة زي ديه من البرادعي؟
</su>
</post>
</multipost>
