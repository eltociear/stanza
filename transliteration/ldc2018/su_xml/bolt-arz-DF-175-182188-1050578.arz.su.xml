<?xml version="1.0" encoding="UTF-8"?>
<multipost id="bolt-arz-DF-175-182188-1050578" language="Arabic">
<post id="bolt-arz-DF-175-182188-1050578_p1">
<su id="bolt-arz-DF-175-182188-1050578_p1_su1">
ده تعليق من واحد إسمه سعد محمد كان على صفحة المجلس العسكرى عجبنى وحسيت إنى أنا اللى باتكلم فقلت أشيره
</su>
<su id="bolt-arz-DF-175-182188-1050578_p1_su2">
Saad Mohamed و الله بقالي عشرة دقائق فاتح الصفحة و عايز اعلق بس مش عارف اكتب اقول لكم ايه.
</su>
<su id="bolt-arz-DF-175-182188-1050578_p1_su3">
اقولكم مبروك الانتصار في موقعة التحرير على الشباب العزل.
</su>
<su id="bolt-arz-DF-175-182188-1050578_p1_su4">
اقولكم رفعتوا رأس العسكرية المصرية عالية امام العالم كله، و نجحتم فيما فشلت فيه الشرطة.
</su>
<su id="bolt-arz-DF-175-182188-1050578_p1_su5">
اقولكم بعد انتصاركم المبهر و النجاح في عبور ش محمد محمود و السيطرة على الصينية تفتكروا اسرائيل هتخاف و تبطل تقصف حدودنا و تقتل جنودنا و اطفالنا و تهدم بيوتنا.
</su>
<su id="bolt-arz-DF-175-182188-1050578_p1_su6">
اقولكم انتم اللى عملتوه ده استهلك جزء كبير من الرصيد اللى كان اصلا شبه خلصان و كده بقيتم بتسحبوا على المكشوف.
</su>
<su id="bolt-arz-DF-175-182188-1050578_p1_su7">
اقولكم ان اللى عملتوه في يوم واحد الشرطة معملتوش في سنين.
</su>
<su id="bolt-arz-DF-175-182188-1050578_p1_su8">
اقولكم ظلم الشرطة كنا متعودين عليها و عارفين هم ايه و بيتعلموا ايه في الكلية بتاعتهم و بيتعلموا ايه في الاقسام، لكن ظلمكم و سفكم لدمائنا كانت بصراحة مفاجئة مذهلة لنا.
</su>
<su id="bolt-arz-DF-175-182188-1050578_p1_su9">
اقولكم كنا فاكرين تدريباتكم و الافلام اللى بتعملوها و تنشروها على النت و الكلام اللى بيتقال عن العقيدة القتالية كنا فاكرينه موجه ناحية اسرائيل مش ناحية شوية عيال عزل.
</su>
<su id="bolt-arz-DF-175-182188-1050578_p1_su10">
اقولكم، مبسوطين، حاسين بالسعادة و الانتصار و انتم شايفين صور و فيديوهات شباب في مقتبل العمر حاطين ايديهم على عيونهم و الدم نازل شلال منها بعد ما صفيتوها بسلاحكم.
</su>
<su id="bolt-arz-DF-175-182188-1050578_p1_su11">
اقولكم هتيجوا اول الشهر الجاي تقبضوا، و تروحوا تشتروا أكل و شرب و لبس لكم و لعيالكم، افتكر و انت بترفع اللقمة لبقك ان اللقمة دي مليانة دم و حقد و كراهية و غل و صويت و صراخ اهالي الشهداء و المصابين.
</su>
<su id="bolt-arz-DF-175-182188-1050578_p1_su12">
و لو قدرت تحط اللقمة في بقك يا ترى هتستطعمها ولا هتلاقي طعم الدم فيها.
</su>
<su id="bolt-arz-DF-175-182188-1050578_p1_su13">
اقولكم ملاحظين التعليقات على صفحتكم بقى شكلها ايه، اعملوا مقارنة سريعة بين تعليقات فبراير و نعليقات نوفمبر و انتم هتشوفوا وصلتم لأيه.
</su>
<su id="bolt-arz-DF-175-182188-1050578_p1_su14">
اقولكم هتروحوا النهاردة من الشغل و لما ابنك او بنتك تسألك عملت ايه في الشغل النهاردة هتقولها فقعت عين عشرين و قتلت عشرة علشان كانوا بيطالبوا بتحرير مصر من الهيمنة الامريكية، و بيطالبوا بوقف تصدير الغاز لاسرائيل و بيطالبوا بوقف استيراد المبيدات المسرطنة و بيطالبوا بتوفير فرص عمل و حرية و عدالة اجتماعية.
</su>
<su id="bolt-arz-DF-175-182188-1050578_p1_su15">
اقولكم انتم لما دخلتم الكلية الحربية كان نفسك تبقى سعد الدين الشاذلي، و لا طنطاوي ولا مبارك و لا الرفاعي ولا الجمسي ولا مين، افتكر انت كان نفسك تبقى ايه و بقيت ايه. بقيت موظف أو بالآصح بقيت زي قدرة. عارفه.
</su>
<su id="bolt-arz-DF-175-182188-1050578_p1_su16">
اقولكم، حاسين بالعزة و الكرامة و شوية شباب صغير طلعوا اجدع و ارجل منكم لما افرجوا عن ضابط الجيش و الاتنين العساكر اللى معاه و محدش انتقم منهم ولا كلمهم كلمة، مع انهم كانوا من دقائق شايفين انتوا بتعملوا ايه في الجثث و المغمي عليهم.
</su>
<su id="bolt-arz-DF-175-182188-1050578_p1_su17">
شوية الشباب دول ما قتلوش ضباط الشرطة لما وقعوا تحت ايديهم في يناير بل بدلوا معاهم الهدوم علشان محدش يتعرض لهم مع انهم من دقيقة كانوا بيضربوهم و يدهسوهم بالعربيات اللى بفلوسنا.
</su>
<su id="bolt-arz-DF-175-182188-1050578_p1_su18">
شوفوا بقه الشعب العادي اخلاقه ايه و انتم اخلاقكم ايه.
</su>
<su id="bolt-arz-DF-175-182188-1050578_p1_su19">
و الله برضه محتار ادوس انتر و انشر ولا امسح، عارفين لما تبقى متضايق و قرفان من حد لدرجة انك مش عايز حتى تقوله انت غلطت او حتى تعاتبه.
</su>
</post>
<post id="bolt-arz-DF-175-182188-1050578_p10">
<su id="bolt-arz-DF-175-182188-1050578_p10_su1">
مكانش يغلب نفسه و يكتب كلام مغلوط كل اللى فى التحرير غلطانين و توقيت غلط و الغباء مش عند المجلس العسكرى ده من السياسيين اللى عمله الجمهرة الغير منظمه و العشوائيه
</su>
<su id="bolt-arz-DF-175-182188-1050578_p10_su2">
طب يا ريت يطالبوا بتعيين اسم معين يمسك بعد الجيش علان او تركان يعنى مثلا عايزين احمد او عليش انما امشى و مش هنمشى هو يمشى و قله ادب بقى ميدان العشوائيين اللى مش عارفين مصلحه البلد
</su>
<su id="bolt-arz-DF-175-182188-1050578_p10_su3">
و على فكره كل الناس بتدعى على اللى فى التحرير و اى حد يموت منهم ان شاء الله مش شهيد
</su>
</post>
<post id="bolt-arz-DF-175-182188-1050578_p16">
<su id="bolt-arz-DF-175-182188-1050578_p16_su1">
كلالالالالالالالالالالالالالالالالالالالالالالام جميل من غير فعل حقيقى
</su>
<su id="bolt-arz-DF-175-182188-1050578_p16_su2">
المصرى اتعود يتكلم وبس
</su>
<su id="bolt-arz-DF-175-182188-1050578_p16_su3">
الجزيرة بتجيب الناس يقولو الى هما عايزينه ولما تقول وايه الحل من وجهه نظرك يفتح بقه زى الاهبل ومايعرفش يرد
</su>
<su id="bolt-arz-DF-175-182188-1050578_p16_su4">
والى يعرف يرد يقول اقله المجلس العسكرى اقاله حكومه شرف ولما تقول وبعجين بردة ما يعرفش يرد
</su>
</post>
<post id="bolt-arz-DF-175-182188-1050578_p22">
<su id="bolt-arz-DF-175-182188-1050578_p22_su1">
لو الجيش اتفا وض مع كل واحد يعمل اعتصام مش هيخلص
</su>
<su id="bolt-arz-DF-175-182188-1050578_p22_su2">
ده البلد كلها عايزه تعتصم هوا راح قلهم فض الاعتصام مستجابوش ليه ده انا بنتي لو مسمعتش الكلام بعاقبها ما بالك دي حكومه وجيش
</su>
<su id="bolt-arz-DF-175-182188-1050578_p22_su3">
يا ناس ازاي يبقي كلامه ملهوش اي لازمه مشوفتوش امريكا ام الحريه عملت ايهفي المعتصميين هل الشعب الامريكي فام وقف ضد الحكومه علشان المعتصميين
</su>
</post>
</multipost>
