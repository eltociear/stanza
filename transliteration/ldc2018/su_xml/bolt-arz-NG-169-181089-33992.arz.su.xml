<multipost id="bolt-arz-NG-169-181089-33992" language="Arabic">
<post id="bolt-arz-NG-169-181089-33992_p1">
<su id="bolt-arz-NG-169-181089-33992_p1_su1"> {{{ إمسك حكومة }}}</su>
<su id="bolt-arz-NG-169-181089-33992_p1_su2"> اتذكر دائما مشهدا معادا ومكررا فى الافلام العربية السمجة عندما يصرخ رجل ما او امراة ملتاعه قائلين (امسك حرامى )</su>
<su id="bolt-arz-NG-169-181089-33992_p1_su3"> وهنا يذهب بنا المشهد الى رجل تطل من وجهه صورة الاجرام والبلطجة ويرتدى فانلة مخططة بالعرض وهو يجرى بسرعة فائقة ومن خلفة يجرى جماعة من الناس وهم يتصايحون امسك حرامى .... امسك حرامى .. </su>
<su id="bolt-arz-NG-169-181089-33992_p1_su4"> واذا انتهى المشهد بالامساك بهذا الحرامى فيكون نصيبة علقة محترمة لم يأخذها سكير تم ضبطة فى حمام السيدات .</su>
<su id="bolt-arz-NG-169-181089-33992_p1_su5"> طبعا تلك كانت الصورة التى كان عليها الحرامى فى الزمن الغابر </su>
<su id="bolt-arz-NG-169-181089-33992_p1_su6"> صورة الرجل المجرم بنشأتة والذى ترتسم على وجهة آيات هذا الاجرام والذى كان يخطف منك شئ ويسرع هاربا فتجرى ورائة محاولا الامساك بة .</su>
<su id="bolt-arz-NG-169-181089-33992_p1_su7"> ثم تطورت تلك الصورة فأصبح الحرامى هو ذلك الرجل الوسيم الذى يرتدى حلة باريسية او على الاقل جلباب صوفى معتبر ويضع على كتفية اللاسة الحريرية . وتفوح منه رائحة العطر المستورد . </su>
<su id="bolt-arz-NG-169-181089-33992_p1_su8"> ثم صورة المجنى عليهم وهم يجرون خلف هذا الحرامى ويقبلون يدة ويلحون عليه كى يأخذ اموالهم ليسرقها منهم  . </su>
<su id="bolt-arz-NG-169-181089-33992_p1_su9"> وطبعا هذا المشهد المقصود بة اللصوص الخمس نجوم</su>
<su id="bolt-arz-NG-169-181089-33992_p1_su10">  وهم اما اصحاب شركات توظيف الاموال او المقاولين اياهم الذين يبنون العمارات ويبيعون كل شقة فيها الى ثلاثة او اربعة او خمس – كل حسب مقدرتة الاجرامية – ثم يعكمون العكمة ويبلغون فرار </su>
<su id="bolt-arz-NG-169-181089-33992_p1_su11"> وابقى سلم لى على القانون .</su>
<su id="bolt-arz-NG-169-181089-33992_p1_su12"> كل تلك الصور السابقة قد تكون معقولة وتحدث فى كل بلدان العالم سواء كان العالم المتحضر او المتخلف</su>
<su id="bolt-arz-NG-169-181089-33992_p1_su13">  فاللصوص ليس لهم مجتمع بعينة يحيون فية بل انهم متواجدون فى كل المجتمعات .</su>
<su id="bolt-arz-NG-169-181089-33992_p1_su14"> ولكن عندما يكون الحرامى هو الحكومة نفسها فهنا يجب علينا ان نتوقف قليلا ونتعجب ونضرب كفا بكف </su>
<su id="bolt-arz-NG-169-181089-33992_p1_su15"> فوقتها لن نستطيع ان نجرى وراء الحكومة ونصرخ بأعلى صوتنا ( امسك حكومة )  </su>
<su id="bolt-arz-NG-169-181089-33992_p1_su16"> فالحكومة ما هى الا شخص اعتبارى وليس مادى . </su>
<su id="bolt-arz-NG-169-181089-33992_p1_su17"> ثم ستجرى وراء مَن ولا مَن مِن افراد الحكومة او وزاراتها او مؤسساتها .</su>
<su id="bolt-arz-NG-169-181089-33992_p1_su18"> ولكن التساؤل هو كيف تكون الحكومة هى الحرامى ؟ </su>
<su id="bolt-arz-NG-169-181089-33992_p1_su19"> بمعنى كيف يتحول حاميها الى حراميها ؟</su>
<su id="bolt-arz-NG-169-181089-33992_p1_su20"> كيف تتحول من سعادة البيه المأمور المكلف بحماية بيوتنا وجيوبنا من ان يعبث بها اللصوص الى الواد مشرط ابو شفتورة الذى يشق جيوبنا ليسرق القروش القليلة التى بها ؟</su>
<su id="bolt-arz-NG-169-181089-33992_p1_su21"> بداية هل اتحدث عن تلك الانواع الغريبة والعجيبة من الضرائب والتمغات والرسوم والجمارك التى تفرضها الحكومة على هذا الشعب والتى لا تحصل الا من المواطن البسيط قليل الحيلة سواء كان بطريقة مباشرة او غير مباشرة لأنها فى النهاية تضاف الى سعر السلعة او الخدمة التى تصل الى المستهلك البسيط ؟</su>
</post>
<post id="bolt-arz-NG-169-181089-33992_p5">
<su id="bolt-arz-NG-169-181089-33992_p5_su1"> نظراً لأن الدولة لا تبذل جهد لفتح أسواق خارج مصر ولا لتوسيع رقعة التصدير بالمقارنة بالإستيراد من الخارج بسبب الكسل الإبداعى داخل المؤسسات الإقتصادية و الإستثمارية و تفشى الفساد</su>
<su id="bolt-arz-NG-169-181089-33992_p5_su2"> بسبب تفضيل المصلحة الشخصية على المصلحة العامة تحولت مصر إلى دولة مستهلكة تستورد من الصين البضائع من الإبرة للصاروخ لدرجة إنى شفت بعينى ماحدش قال لى ثوم مستورد من الصين</su>
<su id="bolt-arz-NG-169-181089-33992_p5_su3"> يعنى يا مصر خلاص فلاحينك بطلوا يزرعوا ثوم رايحة تستوردى من الصين ثوم لا رائحة له و لاطعم !!</su>
<su id="bolt-arz-NG-169-181089-33992_p5_su4"> و كله كوم و القمح الفاسد من روسيا كوم ثانى</su>
<su id="bolt-arz-NG-169-181089-33992_p5_su5"> فى مصر تحول رجال الأعمال الى جامعى ثروة</su>
<su id="bolt-arz-NG-169-181089-33992_p5_su6"> كل واحد بيقول نفسى و الطوفان</su>
<su id="bolt-arz-NG-169-181089-33992_p5_su7"> شعب مين ووطن مين ...</su>
<su id="bolt-arz-NG-169-181089-33992_p5_su8"> الأنانية فى بلدنا وصلت للركب</su>
<su id="bolt-arz-NG-169-181089-33992_p5_su9"> لما الدولة بعد الأزمة الإقتصادية العالمية فقدت جزء كبير من دخلها القومى من عائدات قناة السويس و من السياحة و من الإستثمار علاوة على احجام الناس عن حركة البيع و الشراء طيب حنصرف على البلد منين ؟؟؟</su>
<su id="bolt-arz-NG-169-181089-33992_p5_su10"> سهلة جداً</su>
<su id="bolt-arz-NG-169-181089-33992_p5_su11"> من الشعب نفسه</su>
<su id="bolt-arz-NG-169-181089-33992_p5_su12"> ارفع الكهربا</su>
<su id="bolt-arz-NG-169-181089-33992_p5_su13"> ارفع الميا</su>
<su id="bolt-arz-NG-169-181089-33992_p5_su14"> ارفع فواتير التليفون</su>
<su id="bolt-arz-NG-169-181089-33992_p5_su15"> ارفع الضرايب</su>
<su id="bolt-arz-NG-169-181089-33992_p5_su16"> نظام منكم و إليكم</su>
<su id="bolt-arz-NG-169-181089-33992_p5_su17"> ياريتها بترجع للشعب فى صورة خدمات</su>
<su id="bolt-arz-NG-169-181089-33992_p5_su18"> ده نصفها اذا ما كانش 3/4 بيروح فى بطن الفاسدين و اللصوص</su>
<su id="bolt-arz-NG-169-181089-33992_p5_su19"> لا حول و لا قوة إلا بالله</su>
<su id="bolt-arz-NG-169-181089-33992_p5_su20"> قلبت علينا المواجع يا أبا مروان</su>
<su id="bolt-arz-NG-169-181089-33992_p5_su21"> سامحك الله</su>
</post>
<post id="bolt-arz-NG-169-181089-33992_p8">
<su id="bolt-arz-NG-169-181089-33992_p8_su1"> و مين يقدر يمسك الحكومة يا ابو مروان او حتي ينده عليها</su>
<su id="bolt-arz-NG-169-181089-33992_p8_su2"> للاسف احنا دخلنا في حلقة مفرغة </su>
<su id="bolt-arz-NG-169-181089-33992_p8_su3"> طيب السبب هو الحكومة و لا الشعب</su>
<su id="bolt-arz-NG-169-181089-33992_p8_su4"> كل واحد هايقول طرف و كل واحد عنده الاسانيد و الادلة علي صحة كلامه</su>
<su id="bolt-arz-NG-169-181089-33992_p8_su5"> و المحصلة مزيد من التأخر و التخلف للشعب المصري لا صناعة لا زراعة استهلاك تناكة مالهاش اخر</su>
<su id="bolt-arz-NG-169-181089-33992_p8_su6"> هذه ابرز اربع سمات في جل الجمهور المصري</su>
<su id="bolt-arz-NG-169-181089-33992_p8_su7"> يبقي ليها حق الحكومة تسرقنا</su>
<su id="bolt-arz-NG-169-181089-33992_p8_su8"> و ليها حق اكتر انها تنكل بمن يقول اننا بنتسرق</su>
<su id="bolt-arz-NG-169-181089-33992_p8_su9"> فضايح الحكومة كتيرة و كلها مبنية علي اساس واحد</su>
<su id="bolt-arz-NG-169-181089-33992_p8_su10"> عارف ايه هو</su>
<su id="bolt-arz-NG-169-181089-33992_p8_su11"> اننا شعب جاهل و كسول و اعتذر عن هذه الالفاظ و لكن هذا حقيقة ما اراه</su>
</post>
<post id="bolt-arz-NG-169-181089-33992_p9">
<su id="bolt-arz-NG-169-181089-33992_p9_su1"> شكلك مش ح تجيبها البر ولا البحر والجو</su>
<su id="bolt-arz-NG-169-181089-33992_p9_su2"> قبل ما أدخل المنتدى لقيت عربيه بوكس واقفه على باب المنتدى</su>
<su id="bolt-arz-NG-169-181089-33992_p9_su3"> شايف الراجل اللى ماسك جرنان مخروم</su>
<su id="bolt-arz-NG-169-181089-33992_p9_su4"> ده بيراقبك يا حلو</su>
<su id="bolt-arz-NG-169-181089-33992_p9_su5"> دعنا من كل ذلك وتعالى نتكلم عن انجازات الحكومه فى الجرى والفلسعه</su>
<su id="bolt-arz-NG-169-181089-33992_p9_su6"> فاكر مشروع توشكى والكلام اللى أتقال عنه وانه ح يعمل أكتفاء ذاتى لمصر من الموارد الغذائيه لعشرتاشر سنه قدام</su>
<su id="bolt-arz-NG-169-181089-33992_p9_su7"> تفتكر فلوس المشروع راحت فين </su>
<su id="bolt-arz-NG-169-181089-33992_p9_su8"> وايه سبب التعتيم عليه</su>
<su id="bolt-arz-NG-169-181089-33992_p9_su9"> طيب فاكر خطاب الريس كل سنه من خمسين سنمه فى عيد العمال </su>
<su id="bolt-arz-NG-169-181089-33992_p9_su10"> والأنجازات اللى بيقول عليها كل رئيس وزراء أمام مجلس الشعب كل سنه</su>
<su id="bolt-arz-NG-169-181089-33992_p9_su11"> والصرخه الشهيرة للعمال المنحه يا ريس</su>
<su id="bolt-arz-NG-169-181089-33992_p9_su12"> المنحه يا ريس</su>
<su id="bolt-arz-NG-169-181089-33992_p9_su13"> العمال بيشحتوا</su>
<su id="bolt-arz-NG-169-181089-33992_p9_su14"> كفايه كده علشان الراجل أبو جرنان مخروم بدأ يبص لى</su>
</post>
<post id="bolt-arz-NG-169-181089-33992_p10">
<su id="bolt-arz-NG-169-181089-33992_p10_su1"> إقتباس:</su>
<su id="bolt-arz-NG-169-181089-33992_p10_su2"> ياعم اقعد كدة واركز واستهدى بالله واكتب كلمتين بلاش شغل الطفشان دة</su>
</post>
<post id="bolt-arz-NG-169-181089-33992_p24">
<su id="bolt-arz-NG-169-181089-33992_p24_su1"> ما انا بقولك انت هاتروح ماشي</su>
<su id="bolt-arz-NG-169-181089-33992_p24_su2"> وارد بصورة كبيرة انك تتضرب و تتبهدل من اي من بلطجية النواب</su>
<su id="bolt-arz-NG-169-181089-33992_p24_su3"> يا اخي و الله واحد مشرف علي لجنة و لما رفض ان يزور بطاقات انتخابية امن الدولة جاله و اخده من علي باب اللجنة</su>
<su id="bolt-arz-NG-169-181089-33992_p24_su4"> و الله الحكاية دي اتحكتلي من شخص موثوق ( من الحزب علي فكرة و كان في اللجنة بتاعة الراجل ده و هو اللي بلغ عنه )</su>
<su id="bolt-arz-NG-169-181089-33992_p24_su5"> لا تعليق</su>
<su id="bolt-arz-NG-169-181089-33992_p24_su6"> دخلنا في الغميق</su>
</post>
</multipost>
