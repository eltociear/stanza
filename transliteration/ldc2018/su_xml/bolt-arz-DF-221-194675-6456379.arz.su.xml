<?xml version="1.0" encoding="UTF-8"?>
<multipost id="bolt-arz-DF-221-194675-6456379" language="Arabic">
<post id="bolt-arz-DF-221-194675-6456379_p1">
<su id="bolt-arz-DF-221-194675-6456379_p1_su1">
بصراحة انا شخصيا وغيرى كتير جدا بيعلنوا استياءهم الشديد من تصرفات الاخوة الاقباط فى مصر واللى المفروض يكونوا على قدر كبير من الحكمة والمسؤولية فى الظروف العصيبة اللى مصر بتمر بيها
</su>
<su id="bolt-arz-DF-221-194675-6456379_p1_su2">
الكنيسة اتحرقت او اتهدت دة امر مرفوض ومفيش حد يقبله ( بالرغم انى بعتبر دة رد فعل) والمفروض نبحث عن السبب اللى ادى لكدة خصوصا انها سابقة لم تحدث من قبل ( هدم كنيسة)
</su>
<su id="bolt-arz-DF-221-194675-6456379_p1_su3">
وحصل التظهار قدام التلفزيون وخرجت القيادة للقوات المسلحة مع رئيس الوزراء عصام شرف واعلنوا ان هيتم تعقب الجناة وان الكنيسة هتتبنى تانى على نفقة القوات المسلحة وترجع زى الاول تماما بدون زيادة او نقصان
</su>
<su id="bolt-arz-DF-221-194675-6456379_p1_su4">
ونزلت وفود مختلفة للبلد عشان تصالح الكل وعلى رأسهم الاستاذ عمرو خالد والشيخ محمد حسان ومشايخ وقساوسة ورموز سياسية ووطنية يعنى المفروض تكون الامور على خير ما يرام دلوقت
</su>
<su id="bolt-arz-DF-221-194675-6456379_p1_su5">
وعلى الرغم من موقف البابا السابق في رفض التظاهر تماما وتأييدة المطلق لمبارك
</su>
<su id="bolt-arz-DF-221-194675-6456379_p1_su6">
لية كدة يا قداسة البابا ؟!
</su>
<su id="bolt-arz-DF-221-194675-6456379_p1_su7">
نفاجأ ان التظاهرات والاعتصامت قدام التلفزيون مازالت مستمرة وطبعا بدأ سقف المطالب يزيد مهو الاخوة الاقباط عجبهم الحال وشافوا نفسهم عدد بقى كبير قدام التلفزيون لأول مرة يمكن من عشرات السنين يحسوا بأحساس العزوة والقوة والحرية فقالوا نستغل الوضع بقى ونطلب كل حاجة عايزنها ونستغل زرار الاحتقان الطائفاى اسوء استغلال ودة للاسف اللى بيحصل
</su>
<su id="bolt-arz-DF-221-194675-6456379_p1_su8">
وعلى الرغم ان الكل بينادى بدولة مدنية الا ان اللى بيتكلم عنهم هو القس فلوباتير طيب ازاى مدنية وانتم بنفسكم مش قادرين تتخلصوا من سلطه الدولة الدينية الكنسية
</su>
<su id="bolt-arz-DF-221-194675-6456379_p1_su9">
في مطالب علي عينا وراسنا ولكن المطالب دى مش وقتها دلوقت فى الظروف الصعبة اللى البلد بتمر بيها واللى لازم كلنا ننسى اى مطالب فئوية ونركز ان الامور تستقر تماما وبعد كدة كل اللى ليه حق يطالب بيه انما استغلال للازمة دة امر مرفوض تماما
</su>
<su id="bolt-arz-DF-221-194675-6456379_p1_su10">
وبيؤكد ان الاستمرار فيه بيظهر وجود صوابع خفيه داخلية او خارجية بتحرك الموضوع دة لتضيق الخناق على الحكومة المصرية الحالية وسط الازامات الطاحنة اللى مصر بتعيشها
</su>
<su id="bolt-arz-DF-221-194675-6456379_p1_su11">
يا اقباط مصر كونوا على قدر المسؤولية فالوطن لا يحتاج لمزيد من الانقسامات
</su>
</post>
<post id="bolt-arz-DF-221-194675-6456379_p2">
<su id="bolt-arz-DF-221-194675-6456379_p2_su1">
انت مش متبابع يا قلم
</su>
<su id="bolt-arz-DF-221-194675-6456379_p2_su2">
الإعتصامات انفضت الهاردة و علقت حتى 25 مارس
</su>
<su id="bolt-arz-DF-221-194675-6456379_p2_su3">
بعدين مش عارف انت في مصر و لا لا, بس لما فجاة و على غفلة يطلع الإخوان يو يخونوا الثورة, و ينضم ليهم السلفية اللي منزلوش اصلا عشان كلام فاضي و إبقاء على وضع نسبي للفساد اللي همة لوحدهم مستفيدين منه من الطبيعي ان المسيحيين يكالبوا بحقوقهم الشرعية اللتي لا يختلف عليها اي 2 عقلاء.
</su>
</post>
<post id="bolt-arz-DF-221-194675-6456379_p3">
<su id="bolt-arz-DF-221-194675-6456379_p3_su1">
للأسف بدأوا ينضفوا مكانهم من هنا
</su>
<su id="bolt-arz-DF-221-194675-6456379_p3_su2">
وتم هجوم عليهم من قِبل الجيش م الناحية التانية
</su>
<su id="bolt-arz-DF-221-194675-6456379_p3_su3">
والإصابات كلها مصريين مسيحيين ومسلمين
</su>
</post>
<post id="bolt-arz-DF-221-194675-6456379_p4">
<su id="bolt-arz-DF-221-194675-6456379_p4_su1">
ياسيدى معترضناش ليهم حقوق على عينى وراسى انما اللى خلاهم ينتظروا كل السنين اللى فاتت دى مش قادرين ينتظروا لما الاوضاع تهدا شوية ولا المسألة استغلال للتوقيت عشان يضغطوا على الحكومة الحالية بطلاباتهم
</su>
<su id="bolt-arz-DF-221-194675-6456379_p4_su2">
ومع ذلك طلاباتهم اتنفذت والكنيسة هتتبنى ومش مقاول اللى هيمسكها لا الجيش هو اللى هيبنيها كمان يعنى لا غش في المونة ولا سرقه فيها
</su>
<su id="bolt-arz-DF-221-194675-6456379_p4_su3">
وفى واحد طلع في برنامج فى التلفيزون من اهل القرية مسلم وبيتبرع ب 2 مليون جنية لبناء الكنيسة
</su>
<su id="bolt-arz-DF-221-194675-6456379_p4_su4">
انا ضد استغلال الاوضاع الحالية في مطالب فئوية او طائفية
</su>
<su id="bolt-arz-DF-221-194675-6456379_p4_su5">
لا ينفع النهاردة نقول فين كماليا شحاته ولا ينفع نقول قاونون الاحوال الشخصية
</su>
</post>
</multipost>
