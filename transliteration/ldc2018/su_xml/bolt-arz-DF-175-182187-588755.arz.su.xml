<multipost id="bolt-arz-DF-175-182187-588755" language="Arabic">
<post id="bolt-arz-DF-175-182187-588755_p1">
<su id="bolt-arz-DF-175-182187-588755_p1_su1">
 السلام عليكم ورحمة الله وبركاته
</su>
<su id="bolt-arz-DF-175-182187-588755_p1_su2">
 خلاص بقى واقع لا مفر منه
</su>
<su id="bolt-arz-DF-175-182187-588755_p1_su3">
 مصر بلدى وبلدك اصبحت فريسة
</su>
<su id="bolt-arz-DF-175-182187-588755_p1_su4">
 كله عايز ينهش فيها
</su>
<su id="bolt-arz-DF-175-182187-588755_p1_su5">
 للاسف عرفوا يدخلوا صح
</su>
<su id="bolt-arz-DF-175-182187-588755_p1_su6">
 استغلوا جهل بعض الناس وحماسهم الزائد
</su>
<su id="bolt-arz-DF-175-182187-588755_p1_su7">
 استغلوا اهالى العشوائيات حتى اطفال الشوارع ماسلموش منهم
</su>
<su id="bolt-arz-DF-175-182187-588755_p1_su8">
 بيحاولوا يدمروا البلد من اساسها
</su>
<su id="bolt-arz-DF-175-182187-588755_p1_su9">
 لو هتكلم مش هيكفينى كتاب بحاله
</su>
<su id="bolt-arz-DF-175-182187-588755_p1_su10">
 لكن اختصارا انا ثقتى فى الله لا حدود لها وعلى يقين ان اللى بيحبوا البلد اكتر بكتير
</su>
<su id="bolt-arz-DF-175-182187-588755_p1_su11">
 عايزين نجمع افكار عشان نواجه الخطوة الجاية
</su>
<su id="bolt-arz-DF-175-182187-588755_p1_su12">
 عارفين ايه هى الخطوة الجاية ؟
</su>
<su id="bolt-arz-DF-175-182187-588755_p1_su13">
 هى حرب الشوارع اللى امريكا هتموت وتخلى الجيش المصرى يتدرب لمواجهةحرب الشوارع والحروب الاهلية عشان حبيبتها اسرائيل
</su>
<su id="bolt-arz-DF-175-182187-588755_p1_su14">
 واللى كان يسمع عن الكلام ده من سنتين كان هيقول ايه العبط ده
</su>
<su id="bolt-arz-DF-175-182187-588755_p1_su15">
 لكن فعلا هما خططوا وبأيدى مأجورة نفذوا
</su>
<su id="bolt-arz-DF-175-182187-588755_p1_su16">
 انا كاتبةفى العنوان ممنوع دخول المعارضات عشان الحملة ماتتقلبش
</su>
<su id="bolt-arz-DF-175-182187-588755_p1_su17">
 يابنات انا عايزة افكارنا تبدأ من نقطة معينة وهى ازاى نتحاشا حرب اهلية وفى الوقت نفسه نحفظ للجيش كرامته وناخد حقنا من اللى باعوا بلدنا
</su>
<su id="bolt-arz-DF-175-182187-588755_p1_su18">
 ملحوظة اخيرة
</su>
<su id="bolt-arz-DF-175-182187-588755_p1_su19">
 انا مش ضد الثوار الحقيقيين اللى كان نفسهم يشوفوا البلد د احسن بلد فى الدنيا
</su>
<su id="bolt-arz-DF-175-182187-588755_p1_su20">
 لكن المأجورين مايشرفنيش انهم يعيشوا وسطنا
</su>
</post>
<post id="bolt-arz-DF-175-182187-588755_p6">
<su id="bolt-arz-DF-175-182187-588755_p6_su1">
 اول فكرة جت في بالي ان اي حد فينا يعرف حد او هي نفسها بتنزل التحرير والمظاهارات بلاش دلوقت وتوصي اللي تعرفهم لغاية الانتخابات ماتخلص
</su>
</post>
<post id="bolt-arz-DF-175-182187-588755_p7">
<su id="bolt-arz-DF-175-182187-588755_p7_su1">
 انتي عندك حق اول حاجه لازم نعرف اللي عاملين نفسهم ثوار وبيفهم ان احنا باقينا بنفهم كل حاجه وعارفين هما عايزين ايه 
</su>
<su id="bolt-arz-DF-175-182187-588755_p7_su2">
 كل واحد فينا قاعد مستني اللي حيعمله التاني 
</su>
<su id="bolt-arz-DF-175-182187-588755_p7_su3">
 تعرفي ان احنا فهمنا الديموقارطيه غلط لازم الطلبات تتنفز مش قادرين نفهم ان الطريق لسه طويل ولازم انا وانت وكلنا نقف ايد واحده وبلاش يستخدموا الشهداء وسيله لاعمالهم الدنيئه 
</su>
<su id="bolt-arz-DF-175-182187-588755_p7_su4">
 اللهم احفظ مصر اللهم رد كيد الخائنين
</su>
</post>
<post id="bolt-arz-DF-175-182187-588755_p8">
<su id="bolt-arz-DF-175-182187-588755_p8_su1">
 فعلااا.. انا واثقه ان الجيش هيربيهم
</su>
<su id="bolt-arz-DF-175-182187-588755_p8_su2">
 ربنا يحمي مصر يااااا رب
</su>
</post>
<post id="bolt-arz-DF-175-182187-588755_p9">
<su id="bolt-arz-DF-175-182187-588755_p9_su1">
 حببتي كلنا ما يشرفناش المأجورين إلي بيقبضوا عشان يحرقوا بلدهم ويقتلوا اخواتهم
</su>
<su id="bolt-arz-DF-175-182187-588755_p9_su2">
 وإلي بينكر إن الناس معاها اسلحة وإن السلاح دا موجود في غيد الجيش بس معلش يعني يبقى واحد محتاج مخ جديد عشان مخه توقف عن التفكير وعواطفه شغالة وبس
</su>
<su id="bolt-arz-DF-175-182187-588755_p9_su3">
 الثوار الحقيقيين ما نزلوش وفضلوا الانتخابات عشان دي الطريق الطبيعي للديمقراطية
</su>
<su id="bolt-arz-DF-175-182187-588755_p9_su4">
 الثوار الحقيقيين عمرهم ما مسكوا طوب ولا ملوتوف ومع ذلك اسقطوا النظام هيمسكوهم دلوقتي في نقاشات حول الأفضل إلى كل فئة شايفاه بشكل؟؟
</su>
<su id="bolt-arz-DF-175-182187-588755_p9_su5">
 الثوار الحقيقيين لا يمكن يدنسوا نفسهم بالوقوف جنبا إلى جنب مع البلطجية والسفلة وقتالين القتلة
</su>
<su id="bolt-arz-DF-175-182187-588755_p9_su6">
 أنا شايفة لازم فورا صوت الثوار دول يبان ولازم الكل يدين الانفلات والفوضى إلي بتحصل تحت ستار الثورة
</su>
<su id="bolt-arz-DF-175-182187-588755_p9_su7">
 كفاية رمي تهم على جانب الجيش فقط كفاية غل أسود من كل مؤسسات الدولة
</su>
<su id="bolt-arz-DF-175-182187-588755_p9_su8">
 إلي بيحب مصر وكله غل مهبب كدة في قليه بيبقى عامل زي الدبة إلي قتلت صاحبها وحبه لمصر تلوث بالغل ومبقاش نافع ولا مفيد
</su>
<su id="bolt-arz-DF-175-182187-588755_p9_su9">
 إحنا عايزين حب صافي صادق
</su>
<su id="bolt-arz-DF-175-182187-588755_p9_su10">
 تعاطف مع مصر لا مع هذا ولا مع ذاك
</su>
<su id="bolt-arz-DF-175-182187-588755_p9_su11">
 والحفاظ على مؤسسات مصر شرطة وجيش وقضاء وإصلاح اخطائهم عشان مؤسسات مصر هي مصر وسقوطها تماما لا إصلاحها إسقاط لمصر
</su>
<su id="bolt-arz-DF-175-182187-588755_p9_su12">
 لازم إدانة للمراهقين إلي بيخربوا البلد وعيال اللالتراس يرجعوا للملاعب يشجعوا ويغنوا ويسبهم من مستقبل مصر للخبراء والمتعلمين والمثقفين لن أغلبهم أصلا تحت السن القانوني للتصويت حتى في انتخابات
</su>
<su id="bolt-arz-DF-175-182187-588755_p9_su13">
 لازم إدااااااااااااااانة لكل من يسمي نفسه ثائر ويدعو للفوضى
</su>
<su id="bolt-arz-DF-175-182187-588755_p9_su14">
 لازم عتاب لكل ثائر فضل يعند ويأيد من في التحرير بدل ما يأيد بلده ويحافظ عليها
</su>
<su id="bolt-arz-DF-175-182187-588755_p9_su15">
 دي بقت خناقة مش ثورة
</su>
<su id="bolt-arz-DF-175-182187-588755_p9_su16">
 ولازم الشرفاء يساعدوا الجيش في حماية مؤسسات الدولة
</su>
<su id="bolt-arz-DF-175-182187-588755_p9_su17">
 وحماية الجيش من الاحتكاك المباشر مع الشرذمة إلي زي قلتها دي
</su>
</post>
<post id="bolt-arz-DF-175-182187-588755_p10">
<su id="bolt-arz-DF-175-182187-588755_p10_su1">
 بصي يا ماما.. انا هسألك سؤال واحد هما الثوار او المعتصمين عملو ايه غلط ؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟ ؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟؟ 
</su>
<su id="bolt-arz-DF-175-182187-588755_p10_su2">
 مسكو واحده ست وضربوها فى الشارع ؟؟؟ 
</su>
<su id="bolt-arz-DF-175-182187-588755_p10_su3">
 وللا محاكموش المتهمين فى قضايا قتل الناس ؟؟؟؟ 
</su>
<su id="bolt-arz-DF-175-182187-588755_p10_su4">
 وللا يمكن سرقوكى ؟؟؟ 
</su>
<su id="bolt-arz-DF-175-182187-588755_p10_su5">
 وللا يمكن اجرو بلطجيه يحرقو المجمع العلمى ؟؟؟؟ 
</su>
<su id="bolt-arz-DF-175-182187-588755_p10_su6">
 وللا يمكن ماسكين البلد بقالهم 10 اشهر ومفيش اى حاجه من اهداف الثوره اتحققت ؟؟؟؟ 
</su>
<su id="bolt-arz-DF-175-182187-588755_p10_su7">
 وانتى بتقولى هما ولعو فى البلد هى من امته مكانتش والعه والناس مذلولين بأى دين ده يفقعو عين الناس ويدوسوهم بالعربيات اى دين ده ؟؟؟؟؟ 
</su>
<su id="bolt-arz-DF-175-182187-588755_p10_su8">
 بأى حق انتى بتقولى نسكت ونقعد فى بيتنا ومفيش شغل نشتغله ؟؟؟؟؟ 
</su>
<su id="bolt-arz-DF-175-182187-588755_p10_su9">
 انتى بتتكلمى ازاى... الظاهر انك واللى زيك اخدتو خلاص عالذل واللى يضرب فينا ده راجل ميه ميه.... 
</su>
<su id="bolt-arz-DF-175-182187-588755_p10_su10">
 واحده دلوقتى هتقولك اللى ضربوها دى المفروض تقعد فى بيتها... طيب اقعدي انتى كمان فى بيتك ومتنزليش الشارع ولا تشوفي حالك احسن حد يعمل فيكي كدا
</su>
</post>
</multipost>
