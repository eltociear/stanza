<multipost id="bolt-arz-DF-175-182188-1044081" language="Arabic">
<post id="bolt-arz-DF-175-182188-1044081_p1">
<su id="bolt-arz-DF-175-182188-1044081_p1_su1">
 لنتقى الله فى مصر
</su>
<su id="bolt-arz-DF-175-182188-1044081_p1_su2">
 الثوار ليسو ملائكة يخطؤا ويصيبوا
</su>
<su id="bolt-arz-DF-175-182188-1044081_p1_su3">
 وموضوع انه ممنوع اى فرد يلقى اللوم عليهم فى اى مشكلة غير صحى بالمرة
</su>
<su id="bolt-arz-DF-175-182188-1044081_p1_su4">
 فالجيش يخطء والثوار يخطؤن
</su>
<su id="bolt-arz-DF-175-182188-1044081_p1_su5">
 ويجب ان نرشد الاثنين هذا دور الاعلام ليس النفاق والخوف ولكن اظهار الحقيقة
</su>
<su id="bolt-arz-DF-175-182188-1044081_p1_su6">
 بعد ماكان الاعلام بينافق مبارك ولما الثورة نجحت الاعلام تعلم الدرس واصبح كل الاعلاميين دلوقت مع الثوار مهو محدش عايز يبقى فى القائمة السوداء
</su>
<su id="bolt-arz-DF-175-182188-1044081_p1_su7">
 الكل بيطبل والكل خايف من الاسلاميين
</su>
<su id="bolt-arz-DF-175-182188-1044081_p1_su8">
 خايف على شغله
</su>
<su id="bolt-arz-DF-175-182188-1044081_p1_su9">
 ليه الثوار مش قابليين بالديميقراطية اللى خرجوا ينادوا بيها
</su>
<su id="bolt-arz-DF-175-182188-1044081_p1_su10">
 أغلبية الشعب عايز الثوار يبطلوا اعتصامات يبقى المفروض نستجيب للاغلبية
</su>
<su id="bolt-arz-DF-175-182188-1044081_p1_su11">
 والا احنا بنادى بحاجة ونعمل حاجة
</su>
<su id="bolt-arz-DF-175-182188-1044081_p1_su12">
 اه الجيش غلط وانا مش مع الجيش ابدا ابدا انه يستخدم العنف ويسحل المتظارهين ويضربهم
</su>
<su id="bolt-arz-DF-175-182188-1044081_p1_su13">
 لكن ده مش وقت اعتصامات
</su>
<su id="bolt-arz-DF-175-182188-1044081_p1_su14">
 اللى بيحب مصر يفكر فى مصر
</su>
<su id="bolt-arz-DF-175-182188-1044081_p1_su15">
 احنا لازم نهدى ونصبر
</su>
<su id="bolt-arz-DF-175-182188-1044081_p1_su16">
 الانتخابات كمان 6 شهور
</su>
<su id="bolt-arz-DF-175-182188-1044081_p1_su17">
 اول مرة فى حياتنا كلنا هننتخب رئيس من اكبر واحد لاصغر واحد مصرى
</su>
<su id="bolt-arz-DF-175-182188-1044081_p1_su18">
 هل فى نتيجة احسن من كده
</su>
<su id="bolt-arz-DF-175-182188-1044081_p1_su19">
 هى دى نتيجة الثورة اللى لازم نحافظ عليها كلـــــــــــــــنـــــــــــا واولنا الثوار
</su>
<su id="bolt-arz-DF-175-182188-1044081_p1_su20">
 لكن كل ما هنعمل اعتصامات كل ما هنحرق ونولع فى البلد كل ما الانتخابات هتتأخر والبلد كمان هيقولوا مش الثوار اللى ولعوا
</su>
<su id="bolt-arz-DF-175-182188-1044081_p1_su21">
 ايوه عارفين ده شىء بديهي بس غيركم بيندس وسطكم
</su>
<su id="bolt-arz-DF-175-182188-1044081_p1_su22">
 يبقى انا افكر فى بلدى الاول وابطل دكتاتورية
</su>
<su id="bolt-arz-DF-175-182188-1044081_p1_su23">
 ياثوار مصر ارحموا مصر ونبدا جميعا بالعمل والانتاج لان الفقر لا يمكن ان تاتى معة الديمقراطية
</su>
<su id="bolt-arz-DF-175-182188-1044081_p1_su24">
 الثوار اصبحوا دكتاتورين اكتر من مبارك
</su>
<su id="bolt-arz-DF-175-182188-1044081_p1_su25">
 اختكم شيري
</su>
</post>
<post id="bolt-arz-DF-175-182188-1044081_p2">
<su id="bolt-arz-DF-175-182188-1044081_p2_su1">
 كلامك صح عشان كده كل المصريين المفروض ننزل جمعه العبور فى العباسيه مسانده للمجلس العسكرى والشعب يرفض البلطجيه الموجودين
</su>
</post>
<post id="bolt-arz-DF-175-182188-1044081_p5">
<su id="bolt-arz-DF-175-182188-1044081_p5_su1">
 قلنا كده قالوا اطلعوا من البلد دي
</su>
<su id="bolt-arz-DF-175-182188-1044081_p5_su2">
 في قنوات شرعية للاختيار مش عاجب لازم الشعب ينتخب رئيسه بنفسه لق عاوزين فلان وعلان
</su>
<su id="bolt-arz-DF-175-182188-1044081_p5_su3">
 طب لازم يبقا في انتخاب ومش اسماء تفرضوها علينا والا هتبقا ثورة وثورة مضاده بس مش فلول
</su>
<su id="bolt-arz-DF-175-182188-1044081_p5_su4">
  ياللي بتقولوا فلول دي ثورة شعب لازم يقول عاوز مين بنفسه ولنفسه
</su>
<su id="bolt-arz-DF-175-182188-1044081_p5_su5">
 مش عاوزين انتخابات ليه علشان تفرضوا رايكوا علي مصر كلها 
</su>
<su id="bolt-arz-DF-175-182188-1044081_p5_su6">
 وصدقونا اللي هيتحط بالقوه برضوا هيمشي بيها انما اللي هيختاره الشعب وهيرتضيه هو الباقي
</su>
</post>
</multipost>
