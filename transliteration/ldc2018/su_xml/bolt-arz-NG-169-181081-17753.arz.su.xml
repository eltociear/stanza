<multipost id="bolt-arz-NG-169-181081-17753" language="Arabic">
<post id="bolt-arz-NG-169-181081-17753_p3">
<su id="bolt-arz-NG-169-181081-17753_p3_su1"> موضوع جميل ودمه خفيف</su>
<su id="bolt-arz-NG-169-181081-17753_p3_su2"> شكرا لك يا عمرو</su>
<su id="bolt-arz-NG-169-181081-17753_p3_su3"> مشكلتنا اننا بنخاف حتى نفرح</su>
<su id="bolt-arz-NG-169-181081-17753_p3_su4"> بس بجد أعذرني هو يعني ايه ماسوني!!</su>
<su id="bolt-arz-NG-169-181081-17753_p3_su5"> الكلام الصعب مدرسنهوش</su>
<su id="bolt-arz-NG-169-181081-17753_p3_su6"> تحياتي</su>
</post>
<post id="bolt-arz-NG-169-181081-17753_p6">
<su id="bolt-arz-NG-169-181081-17753_p6_su1"> السلام عليكم ورحمة الله وبركاته</su>
<su id="bolt-arz-NG-169-181081-17753_p6_su2"> استاذ عمرو ميزا</su>
<su id="bolt-arz-NG-169-181081-17753_p6_su3"> اولا شكرا على الموضوع</su>
<su id="bolt-arz-NG-169-181081-17753_p6_su4"> ثانيا مين هو وائل غنيم</su>
<su id="bolt-arz-NG-169-181081-17753_p6_su5"> مين وائل غنيم الى شاغل دماغ وتفكير الشعب المصرى</su>
<su id="bolt-arz-NG-169-181081-17753_p6_su6"> مين وائل غنيم الى انتشر بشده على الفضائيات الايام الى فاتت</su>
<su id="bolt-arz-NG-169-181081-17753_p6_su7"> وائل غنيم عميل وائل غنيم جاسوس وائل غنيم كذا وكذا</su>
<su id="bolt-arz-NG-169-181081-17753_p6_su8"> اوك ده رأى يحترم وماحدش يرد عليه غير وائل غنيم نفسه</su>
<su id="bolt-arz-NG-169-181081-17753_p6_su9"> وائل غنيم وطنى وائل رجل كويس بيحب وطنه</su>
<su id="bolt-arz-NG-169-181081-17753_p6_su10"> اوك برضوا ده رأى يحترم ومايسمعوش او يتكلم عنه غير وائل غنيم نفسه</su>
<su id="bolt-arz-NG-169-181081-17753_p6_su11"> لكن حتى لو وائل غنيم كان عميل امريكى وعميل للموساد فده بيثبت مدى الغباء الواضح جدا لمخابرات كلا الدولتين</su>
<su id="bolt-arz-NG-169-181081-17753_p6_su12"> لان الشعب لمصرى شم رائحة الحريه وبدأ يستعيد استقراره فى فتره قصيره وباذن الله هيعود لسابق عهده بسرعه لم تشدها دوله اخرى</su>
<su id="bolt-arz-NG-169-181081-17753_p6_su13"> وخلى الرئيس الامريكى نفسه يعترف بعظمة الشباب المصرى</su>
<su id="bolt-arz-NG-169-181081-17753_p6_su14"> ويقول لشباب بلده اتعلموا من شباب مصر</su>
<su id="bolt-arz-NG-169-181081-17753_p6_su15"> وائل غنيم وطنى مصرى وبيحب بلده</su>
<su id="bolt-arz-NG-169-181081-17753_p6_su16"> فطول عمرنا بنشوف ان ناس احسن منه مليون مره وبيتهاجموا بكل حده وشده بينقبض عليهم وبيتشهر بيهم وبسمعتهم ودى ضريبه النجاح</su>
<su id="bolt-arz-NG-169-181081-17753_p6_su17"> والايام هتكشف لينا مدى صدق الكلام</su>
<su id="bolt-arz-NG-169-181081-17753_p6_su18"> هل هو كداب فعلا ولا ضحيه من ضحايا الثوره الى اتهاجمت بشده</su>
<su id="bolt-arz-NG-169-181081-17753_p6_su19"> لكن دلوقتى فى دم طاهر نزل من ناس شرفاء</su>
<su id="bolt-arz-NG-169-181081-17753_p6_su20"> اكتر من 350 شاب وفتاه من خيرة شباب مصر دمهم سال علشان خاطر البلد دى تعيش</su>
<su id="bolt-arz-NG-169-181081-17753_p6_su21"> هنسيبنا من اننا نشوف مستقبل مصر ونتكاتف وتبقى ايدينا ايد واحده علشان نستمر فى تعمير بلدنا ونرجعها زى ماكانت ونمسك فى وائل غنيم وناس تهاجمه وناس تدافع عنه</su>
<su id="bolt-arz-NG-169-181081-17753_p6_su22"> والله ده حرام</su>
<su id="bolt-arz-NG-169-181081-17753_p6_su23"> القافله تسير والكلاب تعوى</su>
<su id="bolt-arz-NG-169-181081-17753_p6_su24"> سيبوا الى يقول يقول والى يعمل يعمل</su>
<su id="bolt-arz-NG-169-181081-17753_p6_su25"> والايام هتكشف لينا مين الكداب</su>
<su id="bolt-arz-NG-169-181081-17753_p6_su26"> الى يهمنا دلوقتى هو بلدنا من هنسيب تعميرها واصلاحها</su>
<su id="bolt-arz-NG-169-181081-17753_p6_su27"> ونمسك فى موضوع تافه زى ده</su>
<su id="bolt-arz-NG-169-181081-17753_p6_su28"> ووائل غنيم يطلع يدافع عن نفسه قدام الناس دول</su>
<su id="bolt-arz-NG-169-181081-17753_p6_su29"> لكن باقى الشعب يبص لمستقبل مصر</su>
<su id="bolt-arz-NG-169-181081-17753_p6_su30"> ويشوف ايه الخير لمصر ويعمله</su>
<su id="bolt-arz-NG-169-181081-17753_p6_su31"> استاذ عمرو ميزا كلامى ماقصدش بيه موضوع حضرتك بأى حاجه</su>
<su id="bolt-arz-NG-169-181081-17753_p6_su32"> ولكن يؤسفنى ان ارى موضوع معين ياخذ اكبر من حجمه</su>
<su id="bolt-arz-NG-169-181081-17753_p6_su33"> والشعب المصرى يشغل بموضوع بمنتهى التفاهه ويترك الاهم الذى سال من اجله دماء الاطهار</su>
<su id="bolt-arz-NG-169-181081-17753_p6_su34"> الاهم هو مصر الاهم هو استقرار الوطن</su>
<su id="bolt-arz-NG-169-181081-17753_p6_su35"> ارجوك تقبل مرورى واعذر انفعالى</su>
<su id="bolt-arz-NG-169-181081-17753_p6_su36"> شكرا</su>
</post>
<post id="bolt-arz-NG-169-181081-17753_p7">
<su id="bolt-arz-NG-169-181081-17753_p7_su1"> انا كمان مقتنعة تماما بالكلام المكتوب فى المقالة دى ....</su>
<su id="bolt-arz-NG-169-181081-17753_p7_su2"> بجد اللى بيطلع الكلام ده على وائل ...مش عارفة هو مصرى والا ايه بس ....مش عايش معانا فى مصر والا ايه ...مش عارف هى مصر قبل 25 يناير كانت عاملة ازاى ....</su>
<su id="bolt-arz-NG-169-181081-17753_p7_su3"> ازاى الناس كانت بتخاف تنطق .....ازاى الحقوق ضايعة .....ازاى البلد منهوبة ....</su>
<su id="bolt-arz-NG-169-181081-17753_p7_su4"> منين اللى بيقول ده ماسونى او جاسوس او غيره ....</su>
<su id="bolt-arz-NG-169-181081-17753_p7_su5"> هو وائل صوت 10 مليون خرجوا وقالوا لأ....والا هو السبب فى فرحة اكتر من 50 مليون مصرى فرح بعد ماانتهى النظام السابق ....... </su>
<su id="bolt-arz-NG-169-181081-17753_p7_su6"> ربنا يهدى الجميع ويفوقوا الفاضيين من اللى بيقولوه وبيطلعوه كل شوية ويفرلاحوا ببلدهم واللى بقت بتاعتهم خلاص ......</su>
<su id="bolt-arz-NG-169-181081-17753_p7_su7"> يفكروا بعقل بس شوية بلاش الافتكاسات اللى مالهاش طعم وهبلة ....</su>
<su id="bolt-arz-NG-169-181081-17753_p7_su8"> بجد نقل راااااااااااااااااااااااااااااااائع ياعمر ......تسلم</su>
<su id="bolt-arz-NG-169-181081-17753_p7_su9"> تقبل مرورى</su>
</post>
<post id="bolt-arz-NG-169-181081-17753_p8">
<su id="bolt-arz-NG-169-181081-17753_p8_su1"> إقتباس:</su>
<su id="bolt-arz-NG-169-181081-17753_p8_su15"> طيب ما تقول علمانى وخلاص بدل الحاجات الصعبة دي المتافيزيقيا!!!</su>
<su id="bolt-arz-NG-169-181081-17753_p8_su16"> وأنا مش عجبني الفيزياء</su>
<su id="bolt-arz-NG-169-181081-17753_p8_su17"> لا دي طلعت أرحم بكتييييير</su>
<su id="bolt-arz-NG-169-181081-17753_p8_su18"> تحياتي</su>
</post>
<post id="bolt-arz-NG-169-181081-17753_p9">
<su id="bolt-arz-NG-169-181081-17753_p9_su1"> السلام عليكم</su>
<su id="bolt-arz-NG-169-181081-17753_p9_su2"> ا. عمرو بجد موضوع فى الجون</su>
<su id="bolt-arz-NG-169-181081-17753_p9_su3"> تسجيل حضور مؤقت</su>
<su id="bolt-arz-NG-169-181081-17753_p9_su4"> ولى عودة ان شاء الله</su>
</post>
<post id="bolt-arz-NG-169-181081-17753_p11">
<su id="bolt-arz-NG-169-181081-17753_p11_su1"> السلام عليكم ورحمة الله</su>
<su id="bolt-arz-NG-169-181081-17753_p11_su2"> طبعا المقال اللى حضرتك نقله لا جدال عليه رائع جدا وبيتكلم عن الواقع بأسلوب ساخر</su>
<su id="bolt-arz-NG-169-181081-17753_p11_su3"> دلوقتى الشعب المصرى ساب الثورة ومطالبها وساب حاجات كتير مهمه اوى وماسك فى وائل غنيم</su>
<su id="bolt-arz-NG-169-181081-17753_p11_su4"> مش قادرين يعرفوا انى بواقى رجال الاعمال لصالح الحزب الوطنى بيعملوا (الثورة المضادة ) واللى بيقوموا فيها بالتشكيك فى كل حاجة يعنى مرة يقولوا عمرو موسى معرفش ماله والبرادعى عميل واخيرا وائل غنيم ماسونى</su>
<su id="bolt-arz-NG-169-181081-17753_p11_su5"> بيحاولوا بالطريقة دى يشتتوا انتباهنا علشان نسيب الاساسيات ونمسك فى الفرعيات</su>
<su id="bolt-arz-NG-169-181081-17753_p11_su6"> كل اللى يهمنى اعرفه عن وائل غنيم انه مصرى لا يهمنى ديانته ولا حالة الاجتماعية ولا اى حاجة كفاية اوى انه ليه الفضل فى انه اول واحد قام بالشرارة الاولى للثورة</su>
<su id="bolt-arz-NG-169-181081-17753_p11_su7"> وبعدين زى ما المقال بيقول( مع احترامى الشديد لوائل غنيم ) احنا مش مجرد قطيع بكلمه منه هنروح يمين او شمال حتى فى ايام اعتقاله الثورة ماتوقفتش لحظة</su>
<su id="bolt-arz-NG-169-181081-17753_p11_su8"> ياريت بقى الناس تفوق وتبطل التفكير بالشكل ده</su>
<su id="bolt-arz-NG-169-181081-17753_p11_su9"> اشكرك على المقال المتميز جزاك الله خيرا</su>
</post>
<post id="bolt-arz-NG-169-181081-17753_p12">
<su id="bolt-arz-NG-169-181081-17753_p12_su1"> طب انتوا برأتوه من الصور</su>
<su id="bolt-arz-NG-169-181081-17753_p12_su2"> لكن اقعنعني</su>
<su id="bolt-arz-NG-169-181081-17753_p12_su3"> واحد دخل امن الدوله 12 يوم وطلع يقول منضربش</su>
<su id="bolt-arz-NG-169-181081-17753_p12_su4"> هتقولي لان امن الدوله كان بيخاف الاوضاع تتصاعد</su>
<su id="bolt-arz-NG-169-181081-17753_p12_su5"> هقولك الفيديو اللي جابه مرتضي منصور وهو بيرقص تاني يوم ظهر فيه ف البرنامج وكان بيعيط علشان الشهداء</su>
<su id="bolt-arz-NG-169-181081-17753_p12_su6"> هتقولي فيديو قديم والحكايه والروايه</su>
<su id="bolt-arz-NG-169-181081-17753_p12_su7"> هقولك الفيديو اللي تم اعتقاله فيه</su>
<su id="bolt-arz-NG-169-181081-17753_p12_su8"> المصور ساب المتظاهرين اللي بالملايين وركز ف الفيديو مع وائل غنيم ليه ؟؟؟؟؟؟؟؟</su>
<su id="bolt-arz-NG-169-181081-17753_p12_su9"> مع ان وائل غنيم ساعتها مكانش مشهور ولا حاجه اتشهر بعد ما طلع من الاعتقال وطلع في البرنامج وعيط ؟؟؟؟؟؟؟؟؟؟؟؟؟؟؟؟</su>
</post>
<post id="bolt-arz-NG-169-181081-17753_p13">
<su id="bolt-arz-NG-169-181081-17753_p13_su1"> واضح ان محدش هنا عارف حقيقة الماسونية خالص</su>
<su id="bolt-arz-NG-169-181081-17753_p13_su2"> ايه اللى انتو بتقولوه دة؟ اسرائيل ايه و بتاع ايه ههههههه؟</su>
<su id="bolt-arz-NG-169-181081-17753_p13_su3"> بصو مافيش ثورة قامت فى التاريخ الوسيط او الحديث غير لما كانت الماسونية وراها بطريق مباشر او غير مباشر</su>
<su id="bolt-arz-NG-169-181081-17753_p13_su4"> يعنى مثلا انا لما اشوف واحد صاحبى بيتعارك و الامور لسة مش مولعة و قمت رايح قايل اوعى تسيب حقك انا هجبلك الدنيا كلها و قمت مولعها و مروح</su>
<su id="bolt-arz-NG-169-181081-17753_p13_su5"> بعد كدة حصلت عركة كبيرة و كنت انا السبب مع انى معملتش حاجة طول فترة استمرار العركة </su>
<su id="bolt-arz-NG-169-181081-17753_p13_su6"> عرفتو بقى الاسلوب الماسونى مبيعملوش حاجة بنفسهم ابدا</su>
<su id="bolt-arz-NG-169-181081-17753_p13_su7"> و انا حطيت لينك فوق مهم جدا لكل اللى عايز يعرف حقايق كتير و يمكن يكون فيكم ناس كتير عارفاه</su>
<su id="bolt-arz-NG-169-181081-17753_p13_su8"> و من الاخر عايز اقول حاجة مهمة اوى و انتقضونى براحتكو اى حد يتشهر فى فترة قليلة او شهرته تزيد فى فترة قليلة من غير سبب مقنع اعرفو انه وراه حاجة</su>
<su id="bolt-arz-NG-169-181081-17753_p13_su9"> البرادعى مثلا اتشهر فى شهر تقريبا بعد مكنا منعرفش عنه غير انه اخد جايزة نوبل لا يمكن يكون السبب المقنع لشهرته المفاجئة معارضته للنظام مثلا</su>
<su id="bolt-arz-NG-169-181081-17753_p13_su10"> فاكرين سميرة موسى؟ ها بدأتو تفهمو ولا لسة؟ الطاقة الذرية -اغتيال سميرة موسى- معارضة البرادعى للنظام و التأييد المفاجىء له ربطو الامور ببعض؟</su>
<su id="bolt-arz-NG-169-181081-17753_p13_su11"> كان فى حديث عن الرسول عليه الصلاة و السلام مش فاكر نصه لكن قال فيه ان هييجى زمن يكذب فيه الصادق و يصدق فيه الكاذب و تنتشر الفتن و لا يعرف الحق من الباطل و يأتى كل من لايعرف شيئا ليتحدث فى امر العامة</su>
<su id="bolt-arz-NG-169-181081-17753_p13_su12"> لو ربطو الحديث دة بالحديث بتاع العرب يتطاولون فى البنيان باللى موجود فى اللينك اللى فوق هتقدرو بعد كدة تحددو اى حد ماسونى ولا لا</su>
<su id="bolt-arz-NG-169-181081-17753_p13_su13"> سورى واضح انى لسة مينفعش احط روابط عشان عدد المشاركات</su>
<su id="bolt-arz-NG-169-181081-17753_p13_su14"> على العموم اكتبو فى جوجل the arrivals</su>
</post>
<post id="bolt-arz-NG-169-181081-17753_p15">
<su id="bolt-arz-NG-169-181081-17753_p15_su1"> مقال حلو يا عمرو</su>
<su id="bolt-arz-NG-169-181081-17753_p15_su2"> شكرا للنقل</su>
</post>
<post id="bolt-arz-NG-169-181081-17753_p17">
<su id="bolt-arz-NG-169-181081-17753_p17_su1"> طب وهل تعرف من اللمقصود بى البناون الاحرار </su>
<su id="bolt-arz-NG-169-181081-17753_p17_su2"> لو مش عارف يبقى انت متعرفش حاجة </su>
<su id="bolt-arz-NG-169-181081-17753_p17_su3"> لان المعنى المراد منها هو الجن الذين كانو يعملون عند سيدنا سليمان وبنو المحاريب والمعابد والهياكل </su>
<su id="bolt-arz-NG-169-181081-17753_p17_su4"> ارجو انك تبحث بعناية ودقة ولو محتاج معلومات انا اساسا بجضر رسالة بعنوان الماسونية من الالف الى الياء</su>
</post>
</multipost>
