<multipost id="bolt-arz-DF-210-186172-3387030" language="Arabic">
<post id="bolt-arz-DF-210-186172-3387030_p1">
<su id="bolt-arz-DF-210-186172-3387030_p1_su1">
 الحمد جميع مشاكلنا كلها اتحلت ومابقاش فيه مشاكل غير ابراهيم عيسى وعمرو حمزاوى وعلاء الاسوانى وخالد يوسف والعلمانيين الذين يريدون لمصر الخراب
</su>
<su id="bolt-arz-DF-210-186172-3387030_p1_su2">
 اضف الى ذلك طبعا ان اسم مصر جمهوريه مصر العربيه مش لطيف لازم نخليه جمهوريه مصر السلفيه
</su>
<su id="bolt-arz-DF-210-186172-3387030_p1_su3">
 عفوا جمهوريه مصر الاسلاميه
</su>
<su id="bolt-arz-DF-210-186172-3387030_p1_su4">
 هكذا يقول القيادى البارز فى حزب النور السلفى ((( اللى من كام شهر كانت السياسه حرام )))
</su>
<su id="bolt-arz-DF-210-186172-3387030_p1_su5">
 واللى برضه كان عمل المرأه حرام ولا يصح ان نولى شئوننا امراه دلوقتى الحزب موجود فيه نساء فى القائمه الحزبيه لحزب النور اصلها سياسه مصالح مش لعبه دين زى ماهما بيقنعوا العامه
</su>
<su id="bolt-arz-DF-210-186172-3387030_p1_su6">
 انا صراحه متأكد ان موضوعى مش حيعجب الكتير مش مشكله المهم انى باقول اللى يمليه عليا ضميرى ولا حول ولا قوه الا بالله
</su>
<su id="bolt-arz-DF-210-186172-3387030_p1_su7">
 طالب د. ياسر برهامى القيادى بحزب النور السلفى ونائب رئيس الدعوة السلفية بتعديل اسم جمهورية مصر العربية بإضافة كلمة إسلامية, وذلك أثناء مؤتمر عقده حزب "النور السلفى" بإمبابة مساء اليوم الجمعة.
</su>
<su id="bolt-arz-DF-210-186172-3387030_p1_su8">
 وانتقد برهامى مبدأ فصل الدين عن السياسة وشئون الدولة، وتساءل:"كيف نفصل شئوننا عن الدين بالرغم من كوننا دولة إسلامية بنص الدستور, مفسرا معنى الدولة المدنية بأنها لا دينية.
</su>
<su id="bolt-arz-DF-210-186172-3387030_p1_su9">
 وانتقد الشيخ عادل العزازى مرشح الحزب لانتخابات مجلس الشعب بالجيزة فى كلمته بالمؤتمر العلمانين، وقال إنهم يشيعون أن الدول الكبرى ستقطع معوناتها عن مصر إذا أصبحت دولة إسلامية, مؤكدا أن مصر بها الكثير من الموارد الاقتصادية التي تغنينا عن المعونات والمساعدات الخارجية.
</su>
</post>
<post id="bolt-arz-DF-210-186172-3387030_p4">
<su id="bolt-arz-DF-210-186172-3387030_p4_su1">
 اولا بالنسبة للسياسة مش كانت حرام نعم كانت حرام لأنها لم تكن سياسة وكلنا نعلم ماذا كانت 
</su>
<su id="bolt-arz-DF-210-186172-3387030_p4_su2">
 ثانيا عندما يقول الشيخ نضيف كلمة اسلامية هذا ليس تغيير فهذا حق وكلمة له بها أجر اما لو طلع واحد تافه يتكلم عن انه الهرم الرابع فى مصر مثلا لأنه غنى كام أغنية فطبعا نصفق له 
</su>
<su id="bolt-arz-DF-210-186172-3387030_p4_su3">
 اما الشيخ عندما يتكلم عن الدين نقول هى البلد ناقصة
</su>
<su id="bolt-arz-DF-210-186172-3387030_p4_su4">
 ثالثا بالنسبة لولاية المرأة رأى الشيوخ لم يتغير ولو كنت سمعت حلقة وائل الابراشى مع الدكتور يسرى حماد ومعه السيدة اقبال بركة والكل يعلم أفكارها جيدا ومداخلة الدكتور ياسر برهامى لعلمت ان الرأى لم يتغير كفانا اطلاق اتهامات بدون بينة او معرفة وهذا للاسف ما رسخه النظام السابق يا استاذ نيوتن
</su>
</post>
<post id="bolt-arz-DF-210-186172-3387030_p10">
<su id="bolt-arz-DF-210-186172-3387030_p10_su1">
 انا ملاحظ ان اى مشاركة ليك يا استاذ نيوتن معدلة من حد من المشرفين.!
</su>
<su id="bolt-arz-DF-210-186172-3387030_p10_su2">
 انت عمال تشتم ولا هم رخمين.؟
</su>
<su id="bolt-arz-DF-210-186172-3387030_p10_su3">
 دلوقتى الموضوع لطيف جدا ومن حق اى حد انه يدعو لتغيير اسم مصر
</su>
<su id="bolt-arz-DF-210-186172-3387030_p10_su4">
 احنا فى بلد ديمقراطى يا جماعة ولا ايه
</su>
<su id="bolt-arz-DF-210-186172-3387030_p10_su5">
 بس فين الفايدة وايه المعنى دلوقتى
</su>
<su id="bolt-arz-DF-210-186172-3387030_p10_su6">
 يعنى اعتقد الاولى ان احنا نسيطر على الامن ونعلى الاقتصاد وياحلاوة لو طورنا التعليم
</su>
<su id="bolt-arz-DF-210-186172-3387030_p10_su7">
 عشان لما مصر تكون اسلامية يكون ده تجميل لشكل الاسلام فى العالم مش اضافة دولة مهلكة اليه.
</su>
</post>
</multipost>
