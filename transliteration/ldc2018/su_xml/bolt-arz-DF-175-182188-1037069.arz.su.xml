<multipost id="bolt-arz-DF-175-182188-1037069" language="Arabic">
<post id="bolt-arz-DF-175-182188-1037069_p1">
<su id="bolt-arz-DF-175-182188-1037069_p1_su1">
 انا ضد العصيان المدني لأني مش عايز أدمر اقتصاد مصر !!
</su>
<su id="bolt-arz-DF-175-182188-1037069_p1_su2">
 مش عايز أدمر استيراد القمح والرز والذرة وفول الصويا والطماطم.. 
</su>
<su id="bolt-arz-DF-175-182188-1037069_p1_su3">
 مش عايز أدمر استيراد الحديد ومصنوعاته.. 
</su>
<su id="bolt-arz-DF-175-182188-1037069_p1_su4">
 مش عايز أدمر استيراد الآلات والأجهزة الآلية والكهربائية.. 
</su>
<su id="bolt-arz-DF-175-182188-1037069_p1_su5">
 مش عايز أدمر استيراد العربيات والقطارت.. 
</su>
<su id="bolt-arz-DF-175-182188-1037069_p1_su6">
 مش عايز أدمر استيراد اللحوم والأسماك.. 
</su>
<su id="bolt-arz-DF-175-182188-1037069_p1_su7">
 مش عايز أدمر استيراد الاسمدة والملابس الجاهزة والمنسوجات القطنية.. 
</su>
<su id="bolt-arz-DF-175-182188-1037069_p1_su8">
 مش عايز أدمر الفوانيس والسبح والسجاجيد الصيني..
</su>
<su id="bolt-arz-DF-175-182188-1037069_p1_su9">
 اتقوا الله في واردات بلدنا.. متوقفوش عجلة الانتاج.. حرام عليكم هتخربوا الصين !!
</su>
</post>
<post id="bolt-arz-DF-175-182188-1037069_p5">
<su id="bolt-arz-DF-175-182188-1037069_p5_su1">
 انا لسه سامعه الكلمتين دول من امى 
</su>
<su id="bolt-arz-DF-175-182188-1037069_p5_su2">
 بتقول انها اجازتها يوم السبت بس هيا على استعداد انها تعمل مجموعات دراسيه مجانيه فى اليوم ده عشان تبقا ضد العصيان
</su>
</post>
<post id="bolt-arz-DF-175-182188-1037069_p6">
<su id="bolt-arz-DF-175-182188-1037069_p6_su1">
 مصر فيها انتاج غير الفوانيس الصينى يا توته 
</su>
<su id="bolt-arz-DF-175-182188-1037069_p6_su2">
 وحتى لو فى ناس غلابه بتاكل عيش وبدور على يوميتها 
</su>
<su id="bolt-arz-DF-175-182188-1037069_p6_su3">
 دورى هتلاقى مصانع كتير كانت بتنتج ووقفت انتاجها مصانع فكل حته فمصر ادويه وغزل ونسيج ومعلبات ومكرونه و بسكويت وغيره حواه منها فيه عمال بياكلو عيش
</su>
</post>
<post id="bolt-arz-DF-175-182188-1037069_p11">
<su id="bolt-arz-DF-175-182188-1037069_p11_su1">
 عصيان يعنى بنمنع العيان من انه يلاقى دكتور محتاج ليه 
</su>
<su id="bolt-arz-DF-175-182188-1037069_p11_su2">
 منلاقيش رغيف لولادنا 
</su>
<su id="bolt-arz-DF-175-182188-1037069_p11_su3">
 لو حصلت مشكله مانلقيش الحمايه الاكل الدواء 
</su>
<su id="bolt-arz-DF-175-182188-1037069_p11_su4">
 ده هدم مش ثوره وتغييير 
</su>
<su id="bolt-arz-DF-175-182188-1037069_p11_su5">
 اللى يحب ربنا يحافظ على امننا
</su>
</post>
</multipost>
