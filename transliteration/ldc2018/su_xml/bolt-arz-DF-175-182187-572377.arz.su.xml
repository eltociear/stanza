<multipost id="bolt-arz-DF-175-182187-572377" language="Arabic">
<post id="bolt-arz-DF-175-182187-572377_p12">
<su id="bolt-arz-DF-175-182187-572377_p12_su1">
 يابنتي دة في نفس اليوم اللي اتعرض فيه الخبر او تاني يوم مش فاكرة كان في برنامج على قناة المحور مش فاكرة كويس 
</su>
<su id="bolt-arz-DF-175-182187-572377_p12_su2">
 بس المهم ان كان في تقرير من داخل المستشفى وبيسألوا دكتورة عن حالته قالت لهم عنده كسور في الأنف وتجمع دموي عند العين ولسة بيعملوا له تحاليل
</su>
<su id="bolt-arz-DF-175-182187-572377_p12_su3">
  وكدة يبقى ااي بقى تجميل ولا هي الدكتورة كددابة وعايزة تفضح نفسها على التليفيزيون
</su>
<su id="bolt-arz-DF-175-182187-572377_p12_su4">
  وهو فعلا لو بصيتي لصوره دة منظر عين واحد سليم هي الناس دي عايزة ايه 
</su>
<su id="bolt-arz-DF-175-182187-572377_p12_su5">
 للأسف كل دة عشان واحد من حزب اسلامي هم عندهم اي حد اسلامي يبقى لازم يطلعوا له مصيبة وتلفيقة
</su>
<su id="bolt-arz-DF-175-182187-572377_p12_su6">
  دة لو واحد ممثل وكان عامل تجميل كانوا هيقولوا حادثة مش تجميل عشان يدافعوا عنه حسبنا الله ونعم الوكيل
</su>
</post>
<post id="bolt-arz-DF-175-182187-572377_p30">
<su id="bolt-arz-DF-175-182187-572377_p30_su1">
 انا شايفة ان فى اخوات ماصدقوا وكأنهم مستنين وواقفين على الغلطة
</su>
<su id="bolt-arz-DF-175-182187-572377_p30_su2">
 طيب بأذن الله هيكون كلام النائب هو اللى صح وربنا يفضح الكدابين اللى بيرموا الناس بالباطل
</su>
<su id="bolt-arz-DF-175-182187-572377_p30_su3">
 ماطبعا مش من حزب النور لازم يحصل كدة
</su>
<su id="bolt-arz-DF-175-182187-572377_p30_su4">
 اومال لما ابو الفتوح والا وكيل اللجنة الصحية حصلهم كدة وناس طلعت ضربتهم على حسب ماقالوا معملناش كدة يعنى ومطلعش حد كدبهم وقال لا محصلش
</su>
<su id="bolt-arz-DF-175-182187-572377_p30_su5">
 سبحان الله والله
</su>
<su id="bolt-arz-DF-175-182187-572377_p30_su6">
 نتقى الله شوية فى اقوالنا وافعالنا
</su>
</post>
<post id="bolt-arz-DF-175-182187-572377_p71">
<su id="bolt-arz-DF-175-182187-572377_p71_su1">
 ا لنائب ده حط نفسه فى موقف بااااااااايخ اووووووى بصراحة
</su>
<su id="bolt-arz-DF-175-182187-572377_p71_su2">
 انا كمان لسه شايفة لقاء خيرى رمضان على cbc مع الدكتور
</su>
<su id="bolt-arz-DF-175-182187-572377_p71_su3">
 وشوفت الاوراق كلها اللى عليها امضته
</su>
<su id="bolt-arz-DF-175-182187-572377_p71_su4">
 واضح ان فى حاجة غامضة مش مفهومة
</su>
<su id="bolt-arz-DF-175-182187-572377_p71_su5">
 او ان النائب كذب فعلا فى الموضوع ده
</su>
<su id="bolt-arz-DF-175-182187-572377_p71_su6">
 فى الحالتين النائب ده خلى وضع السلفيين مش حلو بسببه وساء ليهم
</su>
<su id="bolt-arz-DF-175-182187-572377_p71_su7">
 وبعدين هو مش عمليات التجميل حراااام عشان بتغير فى خلقة ربنا؟؟؟
</su>
<su id="bolt-arz-DF-175-182187-572377_p71_su8">
 بيعملوها ليه بقى
</su>
</post>
<post id="bolt-arz-DF-175-182187-572377_p74">
<su id="bolt-arz-DF-175-182187-572377_p74_su1">
 وفى نفس مكان العملية لانه اكيد هيبئا عارف ان الدكاترة اللى عملوله العملية هيطلعوا يتكلموا
</su>
<su id="bolt-arz-DF-175-182187-572377_p74_su2">
 وبعدين الدكاترة بتوع الشيخ زايد قالوا انه فعلا فى كدمات بسبب لكمات مش بسبب عملية تجميل
</su>
<su id="bolt-arz-DF-175-182187-572377_p74_su3">
 انا بجد مستغربة
</su>
</post>
<post id="bolt-arz-DF-175-182187-572377_p76">
<su id="bolt-arz-DF-175-182187-572377_p76_su1">
 سؤال بس اختصارا لكل الكلام ده
</su>
<su id="bolt-arz-DF-175-182187-572377_p76_su2">
 ومين الكذاب ومين الصااادق
</su>
<su id="bolt-arz-DF-175-182187-572377_p76_su3">
 مش فـــى حاجة أسمها طب شرعــــى
</su>
<su id="bolt-arz-DF-175-182187-572377_p76_su4">
 أكيد الطب الشرعي يعرف يفرق بين انها عملية تجميل فقط
</su>
<su id="bolt-arz-DF-175-182187-572377_p76_su5">
 او عملية تجميل حصل بعدها سطو مسلح
</su>
<su id="bolt-arz-DF-175-182187-572377_p76_su6">
 او مفيش عملية تجميل ومجرد اصابة للنائب من السطو
</su>
<su id="bolt-arz-DF-175-182187-572377_p76_su7">
 الطب الشرعـــى هيبقى رأيه قاااطع
</su>
<su id="bolt-arz-DF-175-182187-572377_p76_su8">
 والايااام هتبين كل حاجة
</su>
<su id="bolt-arz-DF-175-182187-572377_p76_su9">
 دماغكم بقـــى 
</su>
</post>
<post id="bolt-arz-DF-175-182187-572377_p83">
<su id="bolt-arz-DF-175-182187-572377_p83_su1">
 لا هو الدكتور كان بيتفرج عالتليفزيون فقرر فجأة انه يتبلى عالراجل دة ويقولوا انه كان بيعمل عملية تجميل عندهم وكمان زوروا ورق المستشفى اللى بيقول انه دخل المستشفى فعلا وعمل العملية
</su>
<su id="bolt-arz-DF-175-182187-572377_p83_su2">
 جبروت بقى
</su>
<su id="bolt-arz-DF-175-182187-572377_p83_su3">
 بس السؤال بقى هيستفيدوا ايه اصلا ؟!!!
</su>
<su id="bolt-arz-DF-175-182187-572377_p83_su4">
 حاجة تجنن يعنى كل دة والناس بتقول برضه الدكتور اللى كداب
</su>
</post>
</multipost>
