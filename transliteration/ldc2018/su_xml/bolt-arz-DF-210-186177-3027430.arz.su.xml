<?xml version="1.0" encoding="UTF-8"?>
<multipost id="bolt-arz-DF-210-186177-3027430" language="Arabic">
<post id="bolt-arz-DF-210-186177-3027430_p1">
<su id="bolt-arz-DF-210-186177-3027430_p1_su1">
بسم آلله آالرحمن آلرحيم
</su>
<su id="bolt-arz-DF-210-186177-3027430_p1_su2">
آلله يخربيت آلتكآتك دي
</su>
<su id="bolt-arz-DF-210-186177-3027430_p1_su3">
في دلوقتي ظاهرة انتشرت بطريقة فظيعة جدا وهي التكاتك
</su>
<su id="bolt-arz-DF-210-186177-3027430_p1_su4">
هي من ناحية مفيدة لناس وبتبقي سبب رزق ناس وفي ناس بتستخدمه لحاجات تانية
</su>
<su id="bolt-arz-DF-210-186177-3027430_p1_su5">
احنا عندنا امبارح بالظبط حصل مصيبة في بلدنا والدنيا مقلوبة عندنا بسبب التكاتك دي
</su>
<su id="bolt-arz-DF-210-186177-3027430_p1_su6">
عندنا اتنين زمايلي معايا في الدرس اتخطفوا بس التكاتك دي ولحد دلوقتي مش لقينهم وحالة اهلهم بالبلي
</su>
<su id="bolt-arz-DF-210-186177-3027430_p1_su7">
وكل واحد بقي خايف ع ولاده لردجة ان اهلينا عوزة تقعدنا في البيت من الدروس والمدراس
</su>
<su id="bolt-arz-DF-210-186177-3027430_p1_su8">
كل كده وانا كمان اتخنقت مع امي وابويا بسبب الموضوع
</su>
<su id="bolt-arz-DF-210-186177-3027430_p1_su9">
وهما اساسا بيخافوا عليا والموضوع ده خوفهم اكتر واكتر
</su>
<su id="bolt-arz-DF-210-186177-3027430_p1_su10">
انا عارفة انها حاجة حلوة ان الام والاب يخافوا علي اولادهم
</su>
<su id="bolt-arz-DF-210-186177-3027430_p1_su11">
بس مش بالطريقة دي
</su>
<su id="bolt-arz-DF-210-186177-3027430_p1_su12">
عارفة انهم بيعملوا كده من حبهم فيا
</su>
<su id="bolt-arz-DF-210-186177-3027430_p1_su13">
بقولهم مش كل الطير الي يتاكل لحمه
</su>
<su id="bolt-arz-DF-210-186177-3027430_p1_su14">
قالولي ياختي اترمي في حتة ده انتي بتخافي من النملة مش هتخافي من الشمامين والبلطجية
</su>
<su id="bolt-arz-DF-210-186177-3027430_p1_su15">
والله المفروض التكاتك دي يولعوا فيهآ
</su>
<su id="bolt-arz-DF-210-186177-3027430_p1_su16">
صحيح نسيت اقولكم ان واحدة من البنات الي اتخطفوا دول منقبة والله طالبة في تانية اعدادي ومنقبة
</su>
<su id="bolt-arz-DF-210-186177-3027430_p1_su17">
حاجة جميلة مش كلامكم البسوا محترم عشان مش يحصلكم حاجة
</su>
<su id="bolt-arz-DF-210-186177-3027430_p1_su18">
اهي منقبة اهي
</su>
<su id="bolt-arz-DF-210-186177-3027430_p1_su19">
واتخطفيت ومتحرمين كمان
</su>
<su id="bolt-arz-DF-210-186177-3027430_p1_su20">
ربنا يرجعهم يارب بالسلامة
</su>
<su id="bolt-arz-DF-210-186177-3027430_p1_su21">
آنتم آيه رآيكم في آلتكآتك دي وموضوع آلبنآت آلي آتخطفوآ ؟؟؟
</su>
</post>
<post id="bolt-arz-DF-210-186177-3027430_p2">
<su id="bolt-arz-DF-210-186177-3027430_p2_su1">
المشكلة مش مشكلة توك توك ( مع ان المفروض يتم وضع ضوابط له زيه زي السيارات ووسائل النقل, مش كل عيل يركب توك توك ) الخطف موجود من قبل وجود التوك توك. فيه عندنا بنت اتخطفت بسيارة ميكروباص, يبقي نولع في الميكروباص كمان ؟!
</su>
<su id="bolt-arz-DF-210-186177-3027430_p2_su2">
المشكلة عندنا مشكلة أمن ومشكلة ان ناس كتير بتكون شايفة وبتعمل نفسها مش شايفة وكل واحد يقول وأنا مالي. وأكيد اللي خطفهم أخدهم من منطقة موجود بها ناس.
</su>
<su id="bolt-arz-DF-210-186177-3027430_p2_su3">
والمفروض ان أي بنت تركب توك توك وتلاقي السواق اتجه لاتجاه غريب, تصوت علي طول وتلم عليه الناس.
</su>
<su id="bolt-arz-DF-210-186177-3027430_p2_su4">
ربنا يرجعهم بالسلامة ويطمن أهلهم عليهم ويحفظ كل البنات.
</su>
<su id="bolt-arz-DF-210-186177-3027430_p2_su5">
شكراً علي الموضوع يا يارا واسمعي كلام بابا وماما.
</su>
</post>
<post id="bolt-arz-DF-210-186177-3027430_p3">
<su id="bolt-arz-DF-210-186177-3027430_p3_su1">
اه فعلا التاكتك دى بقت حاجه فظيعه ربنا يولع فيها بردو عندنا توكتوك سرق شنطه من واحده وهى ماشيه فى الشارع شدها وجرى
</su>
<su id="bolt-arz-DF-210-186177-3027430_p3_su2">
وانتى لازم تترمى فى البيت
</su>
<su id="bolt-arz-DF-210-186177-3027430_p3_su3">
قصدى تقعدى فى البيت يا يارا لحد ما يمسكوا العيال دى الدنيا دلوقتى كلها قلق والواحد ميضمنش
</su>
<su id="bolt-arz-DF-210-186177-3027430_p3_su4">
وربنا يسترها والبنات ترجع بخير ان شاء الله
</su>
<su id="bolt-arz-DF-210-186177-3027430_p3_su5">
اللهم احفظ مصر بلدا امنا
</su>
</post>
<post id="bolt-arz-DF-210-186177-3027430_p5">
<su id="bolt-arz-DF-210-186177-3027430_p5_su1">
والله ظااهرة التكاتك دى انااااا مش حاببهاااا
</su>
<su id="bolt-arz-DF-210-186177-3027430_p5_su2">
من اااول مااااظهرت غير حكاااية الخطف دى
</su>
<su id="bolt-arz-DF-210-186177-3027430_p5_su3">
كمااان بيحصل فيهااا حااجااات مش كوويسة بنااات وقافلين الستااارة ومش عااارف بيعلمو ايه مع السواااق غير اللى بيشربو حشيش
</su>
<su id="bolt-arz-DF-210-186177-3027430_p5_su4">
واغلبية الناااس اللى بتشتغل عليهااااا ناااس مش كويسة
</su>
<su id="bolt-arz-DF-210-186177-3027430_p5_su5">
واهلك عندهم حق يا يعنى اهم حاااجة سلامتك
</su>
<su id="bolt-arz-DF-210-186177-3027430_p5_su6">
وممكن باباكى يروح يوصلك لدرس او حد قريبك كبيررر
</su>
<su id="bolt-arz-DF-210-186177-3027430_p5_su7">
شكرررا على الموضوع
</su>
</post>
<post id="bolt-arz-DF-210-186177-3027430_p11">
<su id="bolt-arz-DF-210-186177-3027430_p11_su1">
والله انتى تحفه يا يارا
</su>
<su id="bolt-arz-DF-210-186177-3027430_p11_su2">
عجبتنى اووووووى
</su>
<su id="bolt-arz-DF-210-186177-3027430_p11_su3">
"مش كل الطير اللى يتاكل لحمه" دى
</su>
<su id="bolt-arz-DF-210-186177-3027430_p11_su4">
اصلا التوك توك ده شكله مخيف عامل شبه الخنفسه بالظبط
</su>
<su id="bolt-arz-DF-210-186177-3027430_p11_su5">
انا اصلا بخاف من منظره
</su>
<su id="bolt-arz-DF-210-186177-3027430_p11_su6">
لأ وكمان تلاقى عيل صغير هو اللى بيسوق
</su>
<su id="bolt-arz-DF-210-186177-3027430_p11_su7">
وشكلهم بيبقى مفزع
</su>
<su id="bolt-arz-DF-210-186177-3027430_p11_su8">
يعنى اللى عايزه تتخطف تركب توك توك بدون تردد
</su>
<su id="bolt-arz-DF-210-186177-3027430_p11_su9">
انا برده فى البيت عاملين لى رعب من مواضيع الخطف دى
</su>
<su id="bolt-arz-DF-210-186177-3027430_p11_su10">
والله بابا لو عليه عايز يحطنى انا واخواتى فى البيت ومش ينزلنا الشارع نهائى
</su>
<su id="bolt-arz-DF-210-186177-3027430_p11_su11">
ويجيبلنا المدارس فى البيت
</su>
<su id="bolt-arz-DF-210-186177-3027430_p11_su12">
وبعدين يجوا فى الاخر يقولوا لنا اننا مش بنعرف نعتمد على نفسنا
</su>
<su id="bolt-arz-DF-210-186177-3027430_p11_su13">
ببقى نفسى اقولهم ما انتوا اللى بتعملوا فينا كده وبتخوفونا
</su>
<su id="bolt-arz-DF-210-186177-3027430_p11_su14">
وعايزة اوريهم انى شجاعة
</su>
<su id="bolt-arz-DF-210-186177-3027430_p11_su15">
بس اقولك على حاجة
</su>
<su id="bolt-arz-DF-210-186177-3027430_p11_su16">
هما عندهم حق برده
</su>
<su id="bolt-arz-DF-210-186177-3027430_p11_su17">
يعنى اكيد لما يكون عندنا اولاد هنحس بخوفهم ده
</su>
<su id="bolt-arz-DF-210-186177-3027430_p11_su18">
اسمعى كلامهم بقى حبيبتى
</su>
<su id="bolt-arz-DF-210-186177-3027430_p11_su19">
وبلاش تروحى الدروس اليومين دول
</su>
<su id="bolt-arz-DF-210-186177-3027430_p11_su20">
انا اروح انتى لأ
</su>
</post>
<post id="bolt-arz-DF-210-186177-3027430_p22">
<su id="bolt-arz-DF-210-186177-3027430_p22_su1">
اقتباس:
</su>
<su id="bolt-arz-DF-210-186177-3027430_p22_su2">
هههههههههههههههههههههههههههههه مهو مفيش شرطة بقي
</su>
<su id="bolt-arz-DF-210-186177-3027430_p22_su3">
وكمان احنا في منطقة ريفية جنب الزقازيق بالظبط
</su>
<su id="bolt-arz-DF-210-186177-3027430_p22_su4">
فهي بقي مليانة تكاتك
</su>
<su id="bolt-arz-DF-210-186177-3027430_p22_su5">
شكرآ لمرورك آلكريم
</su>
<su id="bolt-arz-DF-210-186177-3027430_p22_su6">
نورت آلموضوع
</su>
</post>
<post id="bolt-arz-DF-210-186177-3027430_p25">
<su id="bolt-arz-DF-210-186177-3027430_p25_su1">
انا رأيي زى ما قال اخويا محمد حلمي ربنا يوفقه ياااارب
</su>
<su id="bolt-arz-DF-210-186177-3027430_p25_su2">
المشكله دلوقتي مش تكاتك وبس حتي قبل مايبقي في التوك توك ده كان الخطف ده بردو موجود
</su>
<su id="bolt-arz-DF-210-186177-3027430_p25_su3">
ممكن من التاكسي العادي بيحصل من وراه مصايب وبسمع ده بنفسي
</su>
<su id="bolt-arz-DF-210-186177-3027430_p25_su4">
ومن الناس الشمامين والبلطجيه اللى فالشارع سواء راكبين تكاتك او لأ
</su>
<su id="bolt-arz-DF-210-186177-3027430_p25_su5">
وإنتي المفروض ومش انتى بس كلنا المفروض ناخد بالنا كويس ونسمع كلام ماما وبابا لأنهم بجد خايفين علينا
</su>
<su id="bolt-arz-DF-210-186177-3027430_p25_su6">
علشان نتجنب اي حاجه وحشه لا قدر الله
</su>
<su id="bolt-arz-DF-210-186177-3027430_p25_su7">
وربنا يرجعهم بالسلامه إن شاء الله
</su>
<su id="bolt-arz-DF-210-186177-3027430_p25_su8">
وربنا يحفظنا كلنا
</su>
<su id="bolt-arz-DF-210-186177-3027430_p25_su9">
شكرا على الموضوع يا يارا
</su>
</post>
<post id="bolt-arz-DF-210-186177-3027430_p30">
<su id="bolt-arz-DF-210-186177-3027430_p30_su1">
التكاتك دى مصيبة بتزحم الشارع جداااااااااا
</su>
<su id="bolt-arz-DF-210-186177-3027430_p30_su2">
والى ذا عن حدة بقت ماشية فى الشارع العمومى ومن غير اتجاهات فى الاتجاة الى هى عايزاة
</su>
<su id="bolt-arz-DF-210-186177-3027430_p30_su3">
وكمان خطف البنات بقيت بسمع عنها كتير اوى حاجة مش معقولة والله المفروض يمنعوها
</su>
<su id="bolt-arz-DF-210-186177-3027430_p30_su4">
انا كل اما اشوف تكتك ببعد عنة جداااا
</su>
<su id="bolt-arz-DF-210-186177-3027430_p30_su5">
ربنا يطمنك على اصحابك دول ولما يرجعوا طمنينا
</su>
</post>
<post id="bolt-arz-DF-210-186177-3027430_p32">
<su id="bolt-arz-DF-210-186177-3027430_p32_su1">
فعلا موضوع التكاتك ده انتشر جدا وفى كل مكان
</su>
<su id="bolt-arz-DF-210-186177-3027430_p32_su2">
والبلاوى دى بتحصل كل يوم
</su>
<su id="bolt-arz-DF-210-186177-3027430_p32_su3">
وربنا يستر ويرجعوا بالسلامه
</su>
<su id="bolt-arz-DF-210-186177-3027430_p32_su4">
بس الافضل مش تركبوا التكاتك دى خالص وخصوصا لو ماشيه لوحدك
</su>
</post>
</multipost>
