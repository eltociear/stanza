<?xml version="1.0" encoding="UTF-8"?>
<multipost id="bolt-arz-DF-175-182187-593343" language="Arabic">
<post id="bolt-arz-DF-175-182187-593343_p1">
<su id="bolt-arz-DF-175-182187-593343_p1_su1">
بالصدفة من شوية كنت باشوف اعادة لبرنامج وائل الابراشي حلقة امبارح و جت كمان بعدها حلقة المسلماني
</su>
<su id="bolt-arz-DF-175-182187-593343_p1_su2">
في حلقة المسلماني بدأ الحلقة بالفيديو اللي فيه البلطجية بيمنعوا عربية المطافي من اطفاء الحريق و بيتخانقوا مع السواق و بيزعقوا له ( تطفيها لييييه )
</su>
<su id="bolt-arz-DF-175-182187-593343_p1_su3">
و ضرب و قلة ادب و في الآخر استولوا على العربية و خدوها و مشيوا
</su>
<su id="bolt-arz-DF-175-182187-593343_p1_su4">
حلقة الابراشي كان فيها البيه الناشط احمد ابو دومة و سيادته بيعترف انه بيرمي مولوتوف على مجلس الشعب او اي مكان يكون فيه ضباط و انه يا حرام مش بيستهدف بده المباني لأ بيستهدف الضباط الوحشين
</su>
<su id="bolt-arz-DF-175-182187-593343_p1_su5">
يا ختي كميلة اصل المولوتوف حينقي الضباط و مش حيولع في مباني البلد اللي معمولة من فلوسنا و برضه حتتصلح من فلوسنا
</su>
<su id="bolt-arz-DF-175-182187-593343_p1_su6">
( و كدة يعتبر اعتراف ضمني انهم هم اللي بيلموا البلطجية و يخلوهم يرموا معاهم المولوتوف و غيره )
</su>
<su id="bolt-arz-DF-175-182187-593343_p1_su7">
و البيه التاني اسمه عصام من 6 ابريل مصمم انهم مش غلطانين و ان من حقهم اسقاط المجلس
</su>
<su id="bolt-arz-DF-175-182187-593343_p1_su8">
الابراشي يحاول ييجي لهم من هنا ييجي لهم من هنا ابداااااااااا مش ماشيين و لازم نسقط المجلس دلوقتي
</su>
<su id="bolt-arz-DF-175-182187-593343_p1_su9">
يهدوكم يرضوكم كلها كام شهر و الجدول الزمني بيتنفذ و ماشي و دول ابداااااااا
</su>
<su id="bolt-arz-DF-175-182187-593343_p1_su10">
و مش هم لوحدهم لا ده كل ما الاقي حد منهم على قناة نفس التصميم على اسقاط المجلس
</su>
<su id="bolt-arz-DF-175-182187-593343_p1_su11">
هو انتم جايين منين بالضبط ؟؟ من تل ابيب ؟؟
</su>
<su id="bolt-arz-DF-175-182187-593343_p1_su12">
ما هو مافيش حد بيكره الجيش المصري بالمنظر ده الا اسرائيل
</su>
<su id="bolt-arz-DF-175-182187-593343_p1_su13">
ايه الجبروت و قلة الادب اللي انتم فيها دي
</su>
<su id="bolt-arz-DF-175-182187-593343_p1_su14">
مش عاجبكم المجلس العسكري و مش عاجبكم الجدول الزمني و الانتخابات و مش عاجبكم رأي اي احد الا رأيكم
</su>
<su id="bolt-arz-DF-175-182187-593343_p1_su15">
يعني انتم كل يوم بتثبتوا اكتر و اكتر ان كل هدفكم تمسكوا البلد انتم و اللي وراكم
</su>
<su id="bolt-arz-DF-175-182187-593343_p1_su16">
هو فيه ايه ؟؟ لا كدة بجد بئى زيادة اوي و ما ينفعش السكوت عليه
</su>
<su id="bolt-arz-DF-175-182187-593343_p1_su17">
اقتراحي واضح و محدد تفعيل تطبيق القانون و منع الاعتصامات بكل انواعها سواء مؤيدة او معارضة
</su>
<su id="bolt-arz-DF-175-182187-593343_p1_su18">
و اللي يخالف يتقبض عليه فورا مهما كان اسمه او انتمائه او منصبه مع مراعاة عدم استخدام العنف نهائي
</su>
<su id="bolt-arz-DF-175-182187-593343_p1_su19">
و يتم السجن لحين انتهاء الجدول الزمني و استقرار اركان الدولة
</su>
<su id="bolt-arz-DF-175-182187-593343_p1_su20">
و ممكن تكون الزيارة مفتوحة يوميا لمنظمات و جمعيات حقوق الانسان لضمان عدم انتهاك حقوقهم او تعذيبهم ان شاله حتى يقعدوا معاهم
</su>
<su id="bolt-arz-DF-175-182187-593343_p1_su21">
و هدفي من كدة قطع الطريق على كل اللي بيسعى للسلطة بكل الطرق الغير المشروعة و تدمير البلد
</su>
<su id="bolt-arz-DF-175-182187-593343_p1_su22">
بكدة نضمن ان لا فيه ضحايا جداد و لا بلطجية و لا طرف تالت مندس و لا كل الكلام اللي زهقنا منه و مالوش اي فايدة
</su>
<su id="bolt-arz-DF-175-182187-593343_p1_su23">
و على الاقل البلد تهدى الكام شهر دول و نحافظ على المتبقي من مؤسسات و كفايانا حرايق و ضحايا
</su>
<su id="bolt-arz-DF-175-182187-593343_p1_su24">
وكمان نعرف نركز في انتخابات الرئاسة و دراسة برامج المرشحين و ما نختارش تحت ضغط المظاهرات و الاعتصامات و الفوضى دي
</su>
<su id="bolt-arz-DF-175-182187-593343_p1_su25">
و بصراحة المجلس العسكري لو ما اتحركش الايام دي بحزم قانوني شوية حيخليني اشك ان عاجبه الفوضى دي
</su>
<su id="bolt-arz-DF-175-182187-593343_p1_su26">
لاني غيرمقتنعة باسلوب الغاء القانون اللي بيتعامل بيه ده
</su>
<su id="bolt-arz-DF-175-182187-593343_p1_su27">
كدة ده لا حرص على ثوار و لا حقوق شهداء و لا اي كلام من ده
</su>
<su id="bolt-arz-DF-175-182187-593343_p1_su28">
دي فوضىىىىىىىىىىىىى و مالهاش اي اسم تاني
</su>
</post>
<post id="bolt-arz-DF-175-182187-593343_p16">
<su id="bolt-arz-DF-175-182187-593343_p16_su1">
شكرا ليكم كلكم يا قمرات نورتوني
</su>
<su id="bolt-arz-DF-175-182187-593343_p16_su2">
ما احنا لازم ناخد موقف من الفوضى دي مش حينفع الاستهتار ده و لا الطمع الرهيب في السلطة اللي مش قادرين يداروه و لا ينكروه
</su>
<su id="bolt-arz-DF-175-182187-593343_p16_su3">
و طظ في البلد و الناس ربنا يهد كل خاين يا رب
</su>
</post>
<post id="bolt-arz-DF-175-182187-593343_p24">
<su id="bolt-arz-DF-175-182187-593343_p24_su1">
التقيم ممتاز وان اختلفت معاكى فى موضوع القبض على الجميع فالاعتصامات والمظاهرات حق مشروع ولكن ان تقفل بعا طريق او تعطل مصالح الناس فهذه فوضى
</su>
<su id="bolt-arz-DF-175-182187-593343_p24_su2">
انا مع تطبيق اقتراحك على من يفعل ذلك فمن يفعل ذلك لا يستحق الحبس فقط بل يستحق القتل لانه يقتل مستقبل مصر
</su>
</post>
<post id="bolt-arz-DF-175-182187-593343_p49">
<su id="bolt-arz-DF-175-182187-593343_p49_su1">
يا حبيبتى دول عاوزين يسلموا البلد لسلطه مدنيه عشان كل يوم يعملوا لنا اعتصام عشان فلان يمشى وعلان مش عاوزينه
</su>
<su id="bolt-arz-DF-175-182187-593343_p49_su2">
ونفضل فى الغلب ده الا ما لانهايه وطبعا ما يبقاش فيه جيش فى الشوارع عشان يمنع الفوضى.
</su>
<su id="bolt-arz-DF-175-182187-593343_p49_su3">
طيب ما هى الانتخابات يعنى الطريق لسلطه مدنيه... يبقى فيه ايه بالضبط ؟؟؟
</su>
<su id="bolt-arz-DF-175-182187-593343_p49_su4">
ما لو عندكم مطالب كل واحد يروح للنائب بتاع دايرته وأ÷م النواب بتوع المرحلتين اتعرفوا خلاص ويتفاهم معاه عن اسلوب توصيل الطلبات دى
</su>
<su id="bolt-arz-DF-175-182187-593343_p49_su5">
واعتقد ان طريقه توصيل المطالب دلوقتى ما بقتش صعبه.
</su>
<su id="bolt-arz-DF-175-182187-593343_p49_su6">
هو الواحد لازم ينزل يفرش فى الشوارع ويزعق ويعلى صوته عشان يحقق مطالبه والايبقى متخاذل وراضى بالذل ؟؟
</su>
<su id="bolt-arz-DF-175-182187-593343_p49_su7">
بالعكس الذل هو المرمطه بتاعه الشوارع فى وقت صناديق الانتخابات موجوده.
</su>
</post>
</multipost>
