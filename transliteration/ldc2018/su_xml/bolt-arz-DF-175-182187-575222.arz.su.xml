<?xml version="1.0" encoding="UTF-8"?>
<multipost id="bolt-arz-DF-175-182187-575222" language="Arabic">
<post id="bolt-arz-DF-175-182187-575222_p1">
<su id="bolt-arz-DF-175-182187-575222_p1_su1">
السلام عليكم ورحمة الله و بركاته
</su>
<su id="bolt-arz-DF-175-182187-575222_p1_su2">
( إن الله لينصر دولة العدل و إن كانت كافرة )
</su>
<su id="bolt-arz-DF-175-182187-575222_p1_su3">
بدل ما تجمعوا تبرعات
</su>
<su id="bolt-arz-DF-175-182187-575222_p1_su4">
عندنا هدر ب 552,5 مليارجنيه
</su>
<su id="bolt-arz-DF-175-182187-575222_p1_su5">
و دي التفاصيل
</su>
<su id="bolt-arz-DF-175-182187-575222_p1_su6">
** لو خلينا الحد الأدنى للأجور 1200 جنيه وقلصنا الحد الأقصى إلى 30 ألف جنيه هنوفر من الباب الأول و الثاني المتعلقين بالأجور 30 مليار جنيه
</su>
<su id="bolt-arz-DF-175-182187-575222_p1_su7">
** لو بقى لينا سفارات بعدد سفارات أميركا الدولة العظمى يعني 76 سفارة بدلا من 187 سفارة
</su>
<su id="bolt-arz-DF-175-182187-575222_p1_su8">
,هنوفر 20 مليار دولار أو 120 مليار جنيه
</su>
<su id="bolt-arz-DF-175-182187-575222_p1_su9">
** لو ضممنا جزء من أموال الصناديق الخاصة للميزانية و بطلنا أساليب النفاق و التملق و إقامة السرادقات للترحيب بالمسؤولين هنضمن دخول 216 مليار جنيه
</su>
<su id="bolt-arz-DF-175-182187-575222_p1_su10">
** عندنا 222 ألف مستشار كلهم إما لواءات ع المعاش أو رجال قضاء و كلها مجاملات مقصودة
</su>
<su id="bolt-arz-DF-175-182187-575222_p1_su11">
هنوفر 18 مليار جنيه
</su>
<su id="bolt-arz-DF-175-182187-575222_p1_su12">
** لو لغينا المجلس التافه مجلس الشورى
</su>
<su id="bolt-arz-DF-175-182187-575222_p1_su13">
هنوفر نصف مليار جنيه
</su>
<su id="bolt-arz-DF-175-182187-575222_p1_su14">
** لو ادينا لـ أبوالعينين بتاع سيراميكا وغيره من الذين يصدرون منتجات الصناعات كثيفة الطاقة بالأسعار العالمية
</su>
<su id="bolt-arz-DF-175-182187-575222_p1_su15">
بحسبة بسيطة إن كان عجز الموازنة 134+ 48( بسبب قرارات الجنزوري ) = 182 مليار جنيه
</su>
<su id="bolt-arz-DF-175-182187-575222_p1_su16">
هيبقى عندنا 30 مليار ( تعديل هيكل الأجور ) + 120 مليار ( إغلاق 111 سفارة ) +216 مليار ( من الصناديق الخاصة ) + 18 مليار ( وقف تعيين مستشارين ع المعاش ) + 0,5 مليار ( إلغاء مجلس الشورى ) + 18 مليار جنيه ( دعم صناعات تصدر للخارج ) = 552,5 مليار جنيه
</su>
<su id="bolt-arz-DF-175-182187-575222_p1_su17">
يعني هنوفر 552,5 مليار
</su>
<su id="bolt-arz-DF-175-182187-575222_p1_su18">
نشيل منهم 182 عجز الموازنة
</su>
<su id="bolt-arz-DF-175-182187-575222_p1_su19">
هيبقى عندنا فائض ب 370,5 مليار جنيه
</su>
<su id="bolt-arz-DF-175-182187-575222_p1_su20">
لو فيه إرادة لو بجد عاوزين تتقوا الله في مصر
</su>
<su id="bolt-arz-DF-175-182187-575222_p1_su21">
ونكون عملنا الحد الأدنى للأجور
</su>
<su id="bolt-arz-DF-175-182187-575222_p1_su22">
الأرقام تفضحكم وتفضح ما تضمرونه لمصر
</su>
<su id="bolt-arz-DF-175-182187-575222_p1_su23">
قبل الرد على الموضوع
</su>
<su id="bolt-arz-DF-175-182187-575222_p1_su24">
إذا تكرمتي اقرأي المواضيع التالية اللي منزلة روابطها في الموضوع لأنها هتعرفك أكتر على حقيقة المعونة الأمريكية
</su>
<su id="bolt-arz-DF-175-182187-575222_p1_su25">
بعد ما تقرأي و تكتبي ردك أنا على أتم الاستعداد لمناقشتك لكن بعد قراءتها فعلا
</su>
<su id="bolt-arz-DF-175-182187-575222_p1_su26">
اتفاقية الكويز و الفرق بينها وبين معاهدة كامب ديفيد و المعونة الأمريكية :
</su>
<su id="bolt-arz-DF-175-182187-575222_p1_su27">
اتفاقية كامب ديفيد و المعونة الأمريكية ( قصة و حكاية ):
</su>
</post>
<post id="bolt-arz-DF-175-182187-575222_p2">
<su id="bolt-arz-DF-175-182187-575222_p2_su1">
والله موضوعك جميل جدا هم عايزين يعملوا كرامه بس علي حساب الشعب الغلبان
</su>
</post>
<post id="bolt-arz-DF-175-182187-575222_p3">
<su id="bolt-arz-DF-175-182187-575222_p3_su1">
ممتااااااااااااااااااااااااااااااااااااااز يا قمر
</su>
<su id="bolt-arz-DF-175-182187-575222_p3_su2">
مواضيعك دايما ممتازة
</su>
<su id="bolt-arz-DF-175-182187-575222_p3_su3">
جزاك الله خيرا
</su>
</post>
<post id="bolt-arz-DF-175-182187-575222_p4">
<su id="bolt-arz-DF-175-182187-575222_p4_su1">
فعلا
</su>
<su id="bolt-arz-DF-175-182187-575222_p4_su2">
تسلمي يا جميلة
</su>
<su id="bolt-arz-DF-175-182187-575222_p4_su3">
بس أصلا مافيش حاجة في المعونة الأمريكية نفسها ذلت كرامتنا في حاجة نهائيا
</su>
<su id="bolt-arz-DF-175-182187-575222_p4_su4">
لأن المعونة من حقنا مقابل السلام مع اسرائيل
</su>
<su id="bolt-arz-DF-175-182187-575222_p4_su5">
إنما اللي جاي على كرامتنا فعلا فهي ( اتفاقية الكويز )
</su>
<su id="bolt-arz-DF-175-182187-575222_p4_su6">
لأنها سلمت إسرائيل اليد العليا على المصريين في المجال التجاري و الصناعي
</su>
<su id="bolt-arz-DF-175-182187-575222_p4_su7">
وأبسط مثال تصدير الغاز لإسرائيل
</su>
<su id="bolt-arz-DF-175-182187-575222_p4_su8">
ربنا يخليكي يا حبيبتي
</su>
</post>
<post id="bolt-arz-DF-175-182187-575222_p6">
<su id="bolt-arz-DF-175-182187-575222_p6_su1">
للاسف الكلام دا ينفع مع ناس اقتنعت ان فى ثورة قامت فى البلد ويكونو فاهمين معنى كلمة ثورة الاول لكن لما يكون حاميها حراميها ولم يتغير سوى الاسامى فقط فلن يتبقى لنا سوى التسول من اجل معونة لا نعلم من كان ياخذها ولا على ماذا ينفقها...
</su>
<su id="bolt-arz-DF-175-182187-575222_p6_su2">
بجد كان نفسى نجمع تبرعات ونلم اطفال وعجائز الشوارع بدل ما كل يوم ما بنشوفهم وهم بياكلو من الزبالة وينامو فى العراء فى عز البرد
</su>
<su id="bolt-arz-DF-175-182187-575222_p6_su3">
مفيش عندى غير حسبنا الله ونعم الوكيل فى اولياء امورنا
</su>
</post>
<post id="bolt-arz-DF-175-182187-575222_p7">
<su id="bolt-arz-DF-175-182187-575222_p7_su1">
ممتاز
</su>
<su id="bolt-arz-DF-175-182187-575222_p7_su2">
الله ينور عليكى
</su>
<su id="bolt-arz-DF-175-182187-575222_p7_su3">
ادى كلام الناس اللى بتفهم
</su>
<su id="bolt-arz-DF-175-182187-575222_p7_su4">
مش الناس اللى عايزه تلم فلوس عشان المجلس العسكرى ياخدها فكرشه
</su>
</post>
<post id="bolt-arz-DF-175-182187-575222_p8">
<su id="bolt-arz-DF-175-182187-575222_p8_su1">
المشاركة الأصلية كتبت بواسطة sanood ممتاز طبعا
</su>
<su id="bolt-arz-DF-175-182187-575222_p8_su2">
تسلمي ياقمر
</su>
<su id="bolt-arz-DF-175-182187-575222_p8_su3">
للاسف الكلام دا ينفع مع ناس اقتنعت ان فى ثورة قامت فى البلد ويكونو فاهمين معنى كلمة ثورة الاول لكن لما يكون حاميها حراميها ولم يتغير سوى الاسامى فقط فلن يتبقى لنا سوى التسول من اجل معونة لا نعلم من كان ياخذها ولا على ماذا ينفقها...
</su>
<su id="bolt-arz-DF-175-182187-575222_p8_su4">
برااافو
</su>
<su id="bolt-arz-DF-175-182187-575222_p8_su5">
حاميها دلوقتي حراميها فعلا
</su>
<su id="bolt-arz-DF-175-182187-575222_p8_su6">
عشان كده الثورة لسى ما حققتش ولا هدف من أهدافها نهائيا غير انها أرسلت مبارك لمنتجع صحي
</su>
<su id="bolt-arz-DF-175-182187-575222_p8_su7">
بييجي محاكمته الهزلية بطيارة ويرجع بطيارة
</su>
<su id="bolt-arz-DF-175-182187-575222_p8_su8">
( مجرم 10 ستارز )
</su>
<su id="bolt-arz-DF-175-182187-575222_p8_su9">
و بعتت حكومته و شلته لبورتو طرة.. وبعدين وزعتهم على 5 سجون وبردو عايشين في سجن 5 نجوم
</su>
<su id="bolt-arz-DF-175-182187-575222_p8_su10">
الفرق الوحيد انهم في أمان أصلا داخل السجون
</su>
<su id="bolt-arz-DF-175-182187-575222_p8_su11">
( عصابة 10 ستارز )
</su>
<su id="bolt-arz-DF-175-182187-575222_p8_su12">
ده طبعا غير إن باقي العصابة ماسكة الحكم دلوقتي و عايشة على مزاجها
</su>
<su id="bolt-arz-DF-175-182187-575222_p8_su13">
حسبي الله ونعم الوكيل
</su>
<su id="bolt-arz-DF-175-182187-575222_p8_su14">
نورتيني يا قمر
</su>
</post>
</multipost>
