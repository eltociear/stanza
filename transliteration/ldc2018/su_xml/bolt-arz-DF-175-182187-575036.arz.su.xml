<?xml version="1.0" encoding="UTF-8"?>
<multipost id="bolt-arz-DF-175-182187-575036" language="Arabic">
<post id="bolt-arz-DF-175-182187-575036_p1">
<su id="bolt-arz-DF-175-182187-575036_p1_su1">
السلام عليكم
</su>
<su id="bolt-arz-DF-175-182187-575036_p1_su2">
المقال دا بجد تحففففففففففففففففة
</su>
<su id="bolt-arz-DF-175-182187-575036_p1_su3">
ودا أكتر حاجة عبرت عن اللي بنشوفه اليومين دول
</su>
<su id="bolt-arz-DF-175-182187-575036_p1_su4">
والله مش هتندموا لما تقرووووووووه
</su>
<su id="bolt-arz-DF-175-182187-575036_p1_su5">
بجد بجد مقال فظييييييييع
</su>
<su id="bolt-arz-DF-175-182187-575036_p1_su6">
مقال رائع أخر 845 حاجة
</su>
<su id="bolt-arz-DF-175-182187-575036_p1_su7">
والله هم يبكي وهم يضحك
</su>
<su id="bolt-arz-DF-175-182187-575036_p1_su8">
بس مش عارفة بقا أحنا وبقية الشعب المصرى
</su>
<su id="bolt-arz-DF-175-182187-575036_p1_su9">
هنقدر نستحمل أنهي هم فيهم
</su>
<su id="bolt-arz-DF-175-182187-575036_p1_su10">
لكي الله يا مصر
</su>
<su id="bolt-arz-DF-175-182187-575036_p1_su11">
خالتى بمبة تطالب بعصيان مدنى سلمى مسلح بغطيان الحلل وإيد الهاون، فى ذكرى مرور 40 عاماً على طلاقها من المعلم شُخْشِيخة بياع النُفيخة.
</su>
<su id="bolt-arz-DF-175-182187-575036_p1_su12">
وكعادة بعض القنوات الفضائية وحرصاً منها على السبق الإعلامى.. سارعت بإجراء مقابلات معها،
</su>
<su id="bolt-arz-DF-175-182187-575036_p1_su13">
وإحداها وضعت المقابلة على اليوتيوب: خالتى بمبة طالبت برحيل العسكر وتسليم السلطة.
</su>
<su id="bolt-arz-DF-175-182187-575036_p1_su14">
(المذيع): إيه علاقة طلاقك برحيل العسكر؟.
</su>
<su id="bolt-arz-DF-175-182187-575036_p1_su15">
(بمبة): ماهمه كلهم بيقولوا كده. حتى الواد بليه صبى الميكانيكى اللى فى الحارة طلع فى التَلَفَزْيون وقال كده.
</su>
<su id="bolt-arz-DF-175-182187-575036_p1_su16">
(المذيع): يسلموا السلطة لمين؟!
</su>
<su id="bolt-arz-DF-175-182187-575036_p1_su17">
(بمبة): هى شغلانة يا أستاذ؟ يحطوها فى طباق ورق من بتوع اليومين دول ويدوها للناس فى التحرير.
</su>
<su id="bolt-arz-DF-175-182187-575036_p1_su18">
(المذيع متسائلا): أنا بقول السلطة يا خالة مش السلاطة،
</su>
<su id="bolt-arz-DF-175-182187-575036_p1_su19">
قالت بقرف: يوووه أنت حتفلق دماغى ليه، ماهو الواد بليه أنا شايفاه بعينيا دول اللى حياكلهم الدود طلع فى التلفَزيون وقال كده: يسلموا السلطة للى قاعدين فى التحرير.
</su>
<su id="bolt-arz-DF-175-182187-575036_p1_su20">
ماهو بسلامته ناصح، قال إنه قعد معاهم وطلعوا ناس فاهمين.
</su>
<su id="bolt-arz-DF-175-182187-575036_p1_su21">
وسألها المذيع: وإيه رأيك فى العصيان اليومين دول؟..
</su>
<su id="bolt-arz-DF-175-182187-575036_p1_su22">
ردت قائله وماله ياخويا، الواد كشة ابن ام كشة مبيجيش إلا بضرب العُصيان. واحدة ورا واحدة تلبلب (..قطع).
</su>
<su id="bolt-arz-DF-175-182187-575036_p1_su23">
وسألها المذيع سؤال أخير: إيه رأيك فى الثورة؟.
</su>
<su id="bolt-arz-DF-175-182187-575036_p1_su24">
(بمبة)، دى ولية شعنونة (المذيع: الثورة ولية شعنونة؟!،
</su>
<su id="bolt-arz-DF-175-182187-575036_p1_su25">
أيوه اظهرى على حقيقتك هو انتى اللهو الخفى، والنبى اتلهى على عينك.
</su>
<su id="bolt-arz-DF-175-182187-575036_p1_su26">
جوزها مرمى فى السجن واطّلقت منه على أربع عيال!، فيه ست عاقلة تعمل كده؟
</su>
<su id="bolt-arz-DF-175-182187-575036_p1_su27">
وهى دلوقتى لامه كام شملولة من اللى عارفاهم عشان يعملوا اللى بيقولوا عليها دى مسيرة للتحرير.
</su>
<su id="bolt-arz-DF-175-182187-575036_p1_su28">
وبيقولوا عايزين العسكر يرحلوا والله يابنى ما أنا عارفة ليه همه بيقولوا زى ما بيقول البهوات اللى بيطلعوا فى التَلَفَزْيون.
</su>
<su id="bolt-arz-DF-175-182187-575036_p1_su29">
وسألها: وايه علاقة ثورة بالعسكر؟.
</su>
<su id="bolt-arz-DF-175-182187-575036_p1_su30">
أجابت بدهشة واستنكار: ايهييه: ثورة بنت أم ثورة جوزها كان عسكرى وتهموه باللى حصل فى بوسعيد.
</su>
<su id="bolt-arz-DF-175-182187-575036_p1_su31">
قصدك بورسعيد. بمبة بسذاجة) مين اللى قالك؟.
</su>
<su id="bolt-arz-DF-175-182187-575036_p1_su32">
( المذيع): قاللى إيه؟.. (بمبة) إن وابور أبو سعيد بقاله أسبوع عطلان ومبيشتغلش.
</su>
<su id="bolt-arz-DF-175-182187-575036_p1_su33">
(المذيع) (ليه؟) ( بمبة مش لاقى جاز (المذيع) ومابيستعملش الغاز ليه؟!
</su>
<su id="bolt-arz-DF-175-182187-575036_p1_su34">
(بمبة بحدة) باقولك مش لاقى جاز تقوللى الغاز؟!!
</su>
<su id="bolt-arz-DF-175-182187-575036_p1_su35">
سيدة تدخل فى الحديث: ( ما هى دى ألغاز مش قادرين نفهمها (بمبه للمذيع بسلامتها ثورة.. لثور: توك اللى وصلتى يابنتى؟!
</su>
<su id="bolt-arz-DF-175-182187-575036_p1_su36">
(ثور) الشوارع مليانة والمواصلات واقفة والبلد كلها حالها واقف.. بجد الناس دول خلونى أكره نفسى!)
</su>
<su id="bolt-arz-DF-175-182187-575036_p1_su37">
المذيع ( معلش أصل النهاردة عاملين: "مسيرة: يوم فى حب مصر".
</su>
<su id="bolt-arz-DF-175-182187-575036_p1_su38">
(بمبة) هو اللى يحب مصر يعمل فيها كده؟!. يوقف حال البلد؟!.
</su>
<su id="bolt-arz-DF-175-182187-575036_p1_su39">
وبعدين أنت م الصبح قاعد تقرر فيّه..
</su>
<su id="bolt-arz-DF-175-182187-575036_p1_su40">
أنا عايزة أسألك سؤال: أنتوا ليه بتجيبوا فى التَلَفَزْيونْ ناس كُبارات بيقولوا كلام مابنفهمش منه حاجة؟!.
</su>
<su id="bolt-arz-DF-175-182187-575036_p1_su41">
قاعدين يقولوا العسكرى العسكرى، هو العسكرى بتاع الحارة عمل حاجة مش ولابد لا سمح الله!؟
</su>
<su id="bolt-arz-DF-175-182187-575036_p1_su42">
صدق الأسطى سيد الميكانيكى، كان امبارح واقف يزعق بعلو حسه: هو كل واحد يقول حاجة نطلع نجرى وراه،
</su>
<su id="bolt-arz-DF-175-182187-575036_p1_su43">
همه نسيوا أن المجلس العسكرى هو اللى ساعد الثورة وخلاها توقف على رجليها لغاية النهارده؟!!.
</su>
<su id="bolt-arz-DF-175-182187-575036_p1_su44">
نسيوا أنه لولا المجلس العسكرى كان البلد دلوقتى كلها فى السجن!؟..
</su>
<su id="bolt-arz-DF-175-182187-575036_p1_su45">
واحد يقول نزغط البط. الناس كلها تجرى على سوق التلات عشان تعرف دكر البط إلى بيتزغط فول بيتباع بكام؟!،
</su>
<su id="bolt-arz-DF-175-182187-575036_p1_su46">
ليه إيه الحكاية؟
</su>
<su id="bolt-arz-DF-175-182187-575036_p1_su47">
همه كل الناس عايزين يرشحوا نفسهم رؤسات؟!،
</su>
<su id="bolt-arz-DF-175-182187-575036_p1_su48">
ومين الشعب بقى؟!،
</su>
<su id="bolt-arz-DF-175-182187-575036_p1_su49">
أنا وخالتى بمبه؟
</su>
<su id="bolt-arz-DF-175-182187-575036_p1_su50">
!بس!؟، (بمبه)
</su>
<su id="bolt-arz-DF-175-182187-575036_p1_su51">
والله انتوا يابتوع التَلَفَزْيونْ اللى حتودوا البلد فى توكر..
</su>
<su id="bolt-arz-DF-175-182187-575036_p1_su52">
(المذيع: طيب ياخالة هو فيه واحدة ست عاقلة تطلب عصيان مدنى سلمى مسلح فى يوم طلاقها؟!
</su>
<su id="bolt-arz-DF-175-182187-575036_p1_su53">
بمبة) ولية لأ يا خويا هو أنا ناقصة إيد واللا رجل؟. ما كل واحد بيقول اللى عايز يقوله. وبيعمل اللى عايز يعمله.. اشمعنى أنا يعنى؟.
</su>
<su id="bolt-arz-DF-175-182187-575036_p1_su54">
ثم قالت باشمئناط: حكم!.
</su>
<su id="bolt-arz-DF-175-182187-575036_p1_su55">
طيب ياخالتى بُمّبَه: بَمْبَه..
</su>
<su id="bolt-arz-DF-175-182187-575036_p1_su56">
بَمْبَه يا محترم...
</su>
<su id="bolt-arz-DF-175-182187-575036_p1_su57">
بُمّبَه لما تفرقع فيك يا بعيد. وتخليك عٍبَرْ..
</su>
<su id="bolt-arz-DF-175-182187-575036_p1_su58">
طيب. وحياة من نبى النبى نبى. لو طلعتوها فى التَلَفَزْيون(بُمّبَه) دى ومسكوها على عيال الحارة. لكون لامه كل نسوان الحتة وعاملة عصيان مدنى سلمى مسلح زى ما بيقولوا..
</su>
<su id="bolt-arz-DF-175-182187-575036_p1_su59">
وواخدة حقى منكوا تالت ومتلت. هو انتوا يابتوع التَلَفَزْيونْ محدش قادر يلمكوا،
</su>
<su id="bolt-arz-DF-175-182187-575036_p1_su60">
لمكوا وابور زلط ويكون ماشى غلط.(ستار....).
</su>
<su id="bolt-arz-DF-175-182187-575036_p1_su61">
ها اية رأيكوا مش با لله عليكم مصر دلوقتي صعبانة عليكم
</su>
<su id="bolt-arz-DF-175-182187-575036_p1_su62">
زى ما هي صعبانة علي
</su>
<su id="bolt-arz-DF-175-182187-575036_p1_su63">
ربنا يحميكي يا مصر
</su>
</post>
<post id="bolt-arz-DF-175-182187-575036_p2">
<su id="bolt-arz-DF-175-182187-575036_p2_su1">
مبمبه شكلها مغيبه
</su>
<su id="bolt-arz-DF-175-182187-575036_p2_su2">
حد برده يسمعلها
</su>
</post>
<post id="bolt-arz-DF-175-182187-575036_p6">
<su id="bolt-arz-DF-175-182187-575036_p6_su1">
بجد لذيذ
</su>
<su id="bolt-arz-DF-175-182187-575036_p6_su2">
ربنا يصلح حال بلادنا يارب
</su>
<su id="bolt-arz-DF-175-182187-575036_p6_su3">
ويرفع البلاء عن اهل سوريا
</su>
</post>
<post id="bolt-arz-DF-175-182187-575036_p7">
<su id="bolt-arz-DF-175-182187-575036_p7_su1">
لكى الله يا مصر انتى ومبمبه
</su>
</post>
<post id="bolt-arz-DF-175-182187-575036_p8">
<su id="bolt-arz-DF-175-182187-575036_p8_su1">
والله انتي اللي عسل
</su>
<su id="bolt-arz-DF-175-182187-575036_p8_su2">
مهو دا اللي ناقص
</su>
<su id="bolt-arz-DF-175-182187-575036_p8_su3">
ناخد الحكمة من فم الست بمبي
</su>
<su id="bolt-arz-DF-175-182187-575036_p8_su4">
اللي وجعت لينا دماغنا ليل ونهار
</su>
<su id="bolt-arz-DF-175-182187-575036_p8_su5">
بكلمة يريد يريد
</su>
<su id="bolt-arz-DF-175-182187-575036_p8_su6">
الظاهر هي مش تريد غير خراب مصر
</su>
<su id="bolt-arz-DF-175-182187-575036_p8_su7">
بيعد عن احلامها باذن الله
</su>
<su id="bolt-arz-DF-175-182187-575036_p8_su8">
مصر هتفضل مصر
</su>
</post>
<post id="bolt-arz-DF-175-182187-575036_p9">
<su id="bolt-arz-DF-175-182187-575036_p9_su1">
هم يبكى وهم يضحك
</su>
<su id="bolt-arz-DF-175-182187-575036_p9_su2">
بس اللى يبكى اكتر بكتيييييييييييييييييييير
</su>
</post>
<post id="bolt-arz-DF-175-182187-575036_p13">
<su id="bolt-arz-DF-175-182187-575036_p13_su1">
هههههههههههههه
</su>
<su id="bolt-arz-DF-175-182187-575036_p13_su2">
بس دي مش بمبه خالص ياام يوسف
</su>
<su id="bolt-arz-DF-175-182187-575036_p13_su3">
بس فعلا في ناس في البلد مش فاهمين حاجه في اي حاجه نازلين ترديد شعارات فارغه وبس
</su>
<su id="bolt-arz-DF-175-182187-575036_p13_su4">
زي الي اتصلت على برنامج بتقول لازم المجلس يسلم السلطه والمذيع بيقولها طيب يسلمها لمين قالتله للجيش طبعا
</su>
</post>
<post id="bolt-arz-DF-175-182187-575036_p14">
<su id="bolt-arz-DF-175-182187-575036_p14_su1">
يا ختي الواحد زهق كل يومين يطلعوا لينا بتعليقة شكل ومليونية شكل وحوار شكل
</su>
<su id="bolt-arz-DF-175-182187-575036_p14_su2">
وكل بلاوى الدنيا يحطوها فوق دماغ الجيش
</su>
<su id="bolt-arz-DF-175-182187-575036_p14_su3">
ومالوا بس الجيش دا الجيش ضافرة برقبةة مليون من اللي بتجرؤوة عليه
</su>
<su id="bolt-arz-DF-175-182187-575036_p14_su4">
ربنا يهدهم
</su>
</post>
<post id="bolt-arz-DF-175-182187-575036_p27">
<su id="bolt-arz-DF-175-182187-575036_p27_su1">
نفسى بقى الست بمبه تاخد البؤجه بتاعتها و تلبس المنديل ابو اويه بتعها وترجع لاصلها
</su>
<su id="bolt-arz-DF-175-182187-575036_p27_su2">
و تسمعنا السلام عليكم نفسى اوووى اسمعها من بوقها الكبير اللى قد البلاعه ده
</su>
<su id="bolt-arz-DF-175-182187-575036_p27_su3">
ونفسى اووووى عارفين اعمل ايه ؟؟؟؟
</su>
<su id="bolt-arz-DF-175-182187-575036_p27_su4">
اكهرب كل الميكرفونات اللى مصدعانا به علشان تبقى خلتى كحلى مش بمبه بس
</su>
<su id="bolt-arz-DF-175-182187-575036_p27_su5">
نشوفها كده منوره قدامنا
</su>
<su id="bolt-arz-DF-175-182187-575036_p27_su6">
اصلكم ما تعرفوش ان الست.... الست.... الست لما لما لما ههههههههههههههههههههههههههههههههههههههه
</su>
</post>
<post id="bolt-arz-DF-175-182187-575036_p28">
<su id="bolt-arz-DF-175-182187-575036_p28_su1">
ههههههههههههههههههههههههههه
</su>
<su id="bolt-arz-DF-175-182187-575036_p28_su2">
والله العظيم انتى عسل وسكر ومربى كمان
</su>
<su id="bolt-arz-DF-175-182187-575036_p28_su3">
وحشااااااااااااااانى مووووووووووت
</su>
<su id="bolt-arz-DF-175-182187-575036_p28_su4">
وفعلا" بمبه بقالها صوت وبتقرر كمان ومنتشره على القنوات
</su>
<su id="bolt-arz-DF-175-182187-575036_p28_su5">
نفسى بمبه بقى تمشى وتريحنا
</su>
<su id="bolt-arz-DF-175-182187-575036_p28_su6">
بس هما اللى قيموا سىء بيكرهوا بمبه قوى كده
</su>
<su id="bolt-arz-DF-175-182187-575036_p28_su7">
ولا عشان ما قالتش كلمه السررررررررر
</su>
<su id="bolt-arz-DF-175-182187-575036_p28_su8">
اللى هى جزززززززززر
</su>
<su id="bolt-arz-DF-175-182187-575036_p28_su9">
ييييوه اقصد يسقط يسقط حكم العسكر
</su>
<su id="bolt-arz-DF-175-182187-575036_p28_su10">
اصل دلوقتى دى بقت كلمه السر تقوليها تبقى ميه ميه
</su>
</post>
<post id="bolt-arz-DF-175-182187-575036_p30">
<su id="bolt-arz-DF-175-182187-575036_p30_su1">
ههههههههههه
</su>
<su id="bolt-arz-DF-175-182187-575036_p30_su2">
تقيمك ممتاز ياقمر
</su>
<su id="bolt-arz-DF-175-182187-575036_p30_su3">
وربنا يستر على البلد ويخلصنا من الزنانين اللى عايزين يخربوها
</su>
</post>
<post id="bolt-arz-DF-175-182187-575036_p36">
<su id="bolt-arz-DF-175-182187-575036_p36_su1">
ده مين اللى كاتب المقالة البااااااايخة اوووووووووى دى ؟؟؟؟؟
</su>
<su id="bolt-arz-DF-175-182187-575036_p36_su2">
هو ايه اللى يضحك فيها ؟؟؟
</su>
<su id="bolt-arz-DF-175-182187-575036_p36_su3">
اللى انا لاحظته فى الحدوتة البايخة دى ان الاخت بمبة عاملة نفسها ظريفة و دمها خفيف و تضحك.. و انها فاهمة اللى محدش فاهمه
</su>
<su id="bolt-arz-DF-175-182187-575036_p36_su4">
مع انها فى نظرى دمها تقيييييييييييل اووووى و باااايخة اوووى.. و مش فاهمة اى حاجة فى اى حاجة...
</su>
<su id="bolt-arz-DF-175-182187-575036_p36_su5">
اخر واحدة تتكلم هى الاخت بمبة...
</su>
<su id="bolt-arz-DF-175-182187-575036_p36_su6">
اللى واضح اوى ان انتمائها و ولائها للنظام الفاسد المخرب برموزه السابقين و الحاليين..
</su>
<su id="bolt-arz-DF-175-182187-575036_p36_su7">
ده رأيى المتواضع فى الست بمبة........ الموجودة بالمقال..
</su>
<su id="bolt-arz-DF-175-182187-575036_p36_su8">
و اعتقد لي كامل الحرية فى رأيى ده و ميزعلش حد..
</su>
<su id="bolt-arz-DF-175-182187-575036_p36_su9">
الا لو فى حد يقرب للست بمبة..!!!!!!!
</su>
</post>
</multipost>
