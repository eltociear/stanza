<multipost id="bolt-arz-DF-210-186177-3027438" language="Arabic">
<post id="bolt-arz-DF-210-186177-3027438_p1">
<su id="bolt-arz-DF-210-186177-3027438_p1_su1">
 السلام عليكم ورحمة الله وبركاته
</su>
<su id="bolt-arz-DF-210-186177-3027438_p1_su2">
 المهم أنني عرفت حكاية خطيرة أشعر بسببها بأن أعصابي بعد قليل سوف أفقدها..!!
</su>
<su id="bolt-arz-DF-210-186177-3027438_p1_su3">
 تبدأ الحكاية عن فتاة دخلت للعالم المجهول (كما اسميه دائما  ) وتعرفت علي الدردشة (chatting)
</su>
<su id="bolt-arz-DF-210-186177-3027438_p1_su4">
 واستمرت فيها تتعرف علي أناس مختلفة إلي أن تعرفت علي شاب
</su>
<su id="bolt-arz-DF-210-186177-3027438_p1_su5">
 وتحدثت معه يوم وراء آخر
</su>
<su id="bolt-arz-DF-210-186177-3027438_p1_su6">
 إلي أن وقعت في حبه...
</su>
<su id="bolt-arz-DF-210-186177-3027438_p1_su7">
 وهو أيضا قال لها باسم كلمات الشوق والهيام بأنه يحبها
</su>
<su id="bolt-arz-DF-210-186177-3027438_p1_su8">
 وتعرف علي فتيات كثيرة 
</su>
<su id="bolt-arz-DF-210-186177-3027438_p1_su9">
 وهي الفتاة الوحيدة التي استطاعت أن تسيطر علي قلبة ( مش عارفة شفت الفيلم العربي دا فين  )
</su>
<su id="bolt-arz-DF-210-186177-3027438_p1_su10">
 عرض عليها أنها تقابله وبعد تردد وافقت
</su>
<su id="bolt-arz-DF-210-186177-3027438_p1_su11">
 وهذا الولد من طنطا وأتي لبلدها وأخذها معه لطنطا !!
</su>
<su id="bolt-arz-DF-210-186177-3027438_p1_su12">
 طبعا سوف تسأله أين أهلها !!
</su>
<su id="bolt-arz-DF-210-186177-3027438_p1_su13">
 الموضوع بأنها كذبت وقالت انها ذاهبة للمدرسة لانها في 2 ثانوي
</su>
<su id="bolt-arz-DF-210-186177-3027438_p1_su14">
 وبعد المدرسة فيه درسيين !وهتتأخر
</su>
<su id="bolt-arz-DF-210-186177-3027438_p1_su15">
 وطبعا أهلها واثقيين فيها...
</su>
<su id="bolt-arz-DF-210-186177-3027438_p1_su16">
 وجاءت الساعة الرابعة ولم تعود الفتاة للمنزل..
</su>
<su id="bolt-arz-DF-210-186177-3027438_p1_su17">
 اتصل الأب بالجدة لتعلن بأنها لم تأتي
</su>
<su id="bolt-arz-DF-210-186177-3027438_p1_su18">
 ثم رجعت البيت فسُألت :أين كنتي ؟
</su>
<su id="bolt-arz-DF-210-186177-3027438_p1_su19">
 فأجابت: بأنها كان وراها دروس بعد المدرسة وتأخرت بسبب ذلك...
</su>
<su id="bolt-arz-DF-210-186177-3027438_p1_su20">
 من العجيب في الأمر أن أخوه هذه الفتاة اكتشف بأنها تدخل مواقع الدردشة ومنعها من ذلك !!
</su>
<su id="bolt-arz-DF-210-186177-3027438_p1_su21">
 ولكن يبدو أنه اقتنع بأنها توقفت عن هذا الأمور...
</su>
<su id="bolt-arz-DF-210-186177-3027438_p1_su22">
 حقيقة كنت استمع لهذه القصة الحقيقية..وانا مزهولة بصدق
</su>
<su id="bolt-arz-DF-210-186177-3027438_p1_su23">
 صراحة أمر غريب لمن يظن ولو لثانية واحدة أن عالم النت والشات عالم صادق !!
</su>
<su id="bolt-arz-DF-210-186177-3027438_p1_su24">
 هذا قمة الحمق والساذجة التي تمليء عقول الفتيات...
</su>
<su id="bolt-arz-DF-210-186177-3027438_p1_su25">
 عذراا هل تعتقدي أن الشاب الذي يسهر بالليالي ويتحدث معاكي ويخرج ويدخل سرقة وخلسة من وراء أهلك
</su>
<su id="bolt-arz-DF-210-186177-3027438_p1_su26">
 سيكون بيحبك !!! هذا تخلف حقيقي
</su>
<su id="bolt-arz-DF-210-186177-3027438_p1_su27">
 من يحب أحد يخاف عليه ولا يؤذية...
</su>
<su id="bolt-arz-DF-210-186177-3027438_p1_su28">
 من يحب أحد لا يعلمه الكذب !!
</su>
<su id="bolt-arz-DF-210-186177-3027438_p1_su29">
 من يحب أحد يدخل من الباب وليس الشباك...!!
</su>
<su id="bolt-arz-DF-210-186177-3027438_p1_su30">
 صدقيني من يفعل ذلك أول من يحتقرك...
</su>
<su id="bolt-arz-DF-210-186177-3027438_p1_su31">
 ولكن بعد أن يكون قد تسلي وجرحك مشاعرك
</su>
<su id="bolt-arz-DF-210-186177-3027438_p1_su32">
  فأنت بالنسبة له مجرد تسلية يقضي بيها وقت فراغه الممل....
</su>
<su id="bolt-arz-DF-210-186177-3027438_p1_su33">
 ولكن ساعات كثيرة ان اكتشاف الحقائق يكون بعد فوات الأوان!!
</su>
<su id="bolt-arz-DF-210-186177-3027438_p1_su34">
 فتاة احبت زميلها في الجامعة
</su>
<su id="bolt-arz-DF-210-186177-3027438_p1_su35">
 وكانت تحب بشدة ام هو فلم يكن يحب الإ نفسه تعرف
</su>
<su id="bolt-arz-DF-210-186177-3027438_p1_su36">
 ع فتيات كثيرة والمعظم تريدن ان يظفرن بقلبه...
</su>
<su id="bolt-arz-DF-210-186177-3027438_p1_su37">
 فإذا بالفتاة هذه بعد ان قد اختنق منها 
</su>
<su id="bolt-arz-DF-210-186177-3027438_p1_su38">
 ومن كثرة اتصالها بيه لم يعد يرد ع تليفونها
</su>
<su id="bolt-arz-DF-210-186177-3027438_p1_su39">
 فإذا بها تتصل وتعرف ان والده مريض
</su>
<su id="bolt-arz-DF-210-186177-3027438_p1_su40">
 وهي من مركز غير مركزه ركبت القطار وجاءت إلي بيته!!!
</su>
<su id="bolt-arz-DF-210-186177-3027438_p1_su41">
 والأمر عندها عادي فإذا بها تتصل بأخته لكي تقابلها فهي لا تعرف الطريق
</su>
<su id="bolt-arz-DF-210-186177-3027438_p1_su42">
 وعندما جاءت كان نائم ورفض ان يقابلها!!
</su>
<su id="bolt-arz-DF-210-186177-3027438_p1_su43">
 واخذت تتصل به وتعرض عليه الزواج
</su>
<su id="bolt-arz-DF-210-186177-3027438_p1_su44">
 وهو لا يطيقها...
</su>
<su id="bolt-arz-DF-210-186177-3027438_p1_su45">
 ياالله لا اعلم لماذا ترخص الفتاة نفسهل لهذه الدرجة!!
</su>
<su id="bolt-arz-DF-210-186177-3027438_p1_su46">
 كانت فتاة تحكي علي انها في ثانوي لم تكن تحب أحد
</su>
<su id="bolt-arz-DF-210-186177-3027438_p1_su47">
 ولكن في يوم من عاداتها ان تمزح مع ابن عمها او ابن خالها
</su>
<su id="bolt-arz-DF-210-186177-3027438_p1_su48">
 لا اعلم صلة القرابة بالتحديد
</su>
<su id="bolt-arz-DF-210-186177-3027438_p1_su49">
 المهم انها كانت تعتبره مثل اخوها ولكن بتجاوز الحدود
</su>
<su id="bolt-arz-DF-210-186177-3027438_p1_su50">
 قال لها بأن يحبها..
</su>
<su id="bolt-arz-DF-210-186177-3027438_p1_su51">
 اغرمت بهذه الكلمة فهي لا تسمعها الإ في الأفلام والمسلسلات...
</su>
<su id="bolt-arz-DF-210-186177-3027438_p1_su52">
 وأخذت تكلمه وتتحدث معه..
</su>
<su id="bolt-arz-DF-210-186177-3027438_p1_su53">
 ولم تكن تستطيع ان تذاكر دروسها بصورته امامها دائما
</su>
<su id="bolt-arz-DF-210-186177-3027438_p1_su54">
 ام هو فكان علاقته مع البنات الآخري كثيرة جداا
</su>
<su id="bolt-arz-DF-210-186177-3027438_p1_su55">
 ولدية صديقات والعملية عنده عادي
</su>
<su id="bolt-arz-DF-210-186177-3027438_p1_su56">
 وفي يوم احست بأنه اصبح لا يتحدث معه وصراحته
</su>
<su id="bolt-arz-DF-210-186177-3027438_p1_su57">
  لماذا لم تحبني !!
</su>
<su id="bolt-arz-DF-210-186177-3027438_p1_su58">
 وهي تعرف جيداا بانه قريبها واكثر من يخاف عليها
</su>
<su id="bolt-arz-DF-210-186177-3027438_p1_su59">
 ولكن كانت الصدمة عندما قال لها : بأنه لم يعد يشعر ناحيتها بأي شيء...!!
</su>
<su id="bolt-arz-DF-210-186177-3027438_p1_su60">
 قريب كان يتسلي بقريبته...
</su>
<su id="bolt-arz-DF-210-186177-3027438_p1_su61">
 وغيرها وغيرها من القصص الغبية بفتيات أغبياء 
</su>
<su id="bolt-arz-DF-210-186177-3027438_p1_su62">
 في القصتيين البطلة الأولي فتاة تحفظ نصف القرآن وتصلي...
</su>
<su id="bolt-arz-DF-210-186177-3027438_p1_su63">
 وتجتهد ما ان تسلل إليها هذا الشاب
</su>
<su id="bolt-arz-DF-210-186177-3027438_p1_su64">
 إلي ان اصبحت بعيدة عن ربها
</su>
<su id="bolt-arz-DF-210-186177-3027438_p1_su65">
 ام البطلة الثانية فتاة كانت معروفة بتدينها الشديد
</su>
<su id="bolt-arz-DF-210-186177-3027438_p1_su66">
 وما ان تسلل إليها هذا الحب الكاذب
</su>
<su id="bolt-arz-DF-210-186177-3027438_p1_su67">
 حتي اخذت تتراجع في صلاتها وتتنازل عن أشياء كثيرة
</su>
<su id="bolt-arz-DF-210-186177-3027438_p1_su68">
 قيل لي كلمة في مرة قبل أن ادخل الجامعة
</su>
<su id="bolt-arz-DF-210-186177-3027438_p1_su69">
 (أن أي ولد لا يتحدث مع بنت الإ لما يكون عايز منها حاجة !!!)
</su>
<su id="bolt-arz-DF-210-186177-3027438_p1_su70">
 صراحة لا يوجد احب نت ولا هذه السخافة ولا حب من أصله
</su>
<su id="bolt-arz-DF-210-186177-3027438_p1_su71">
 الشباب يريدون ان يتسلوا والبنت تسقط فريسة سهلة
</su>
<su id="bolt-arz-DF-210-186177-3027438_p1_su72">
 ولكن ما يحيرني حقيقة أن تكون فتاة محترمة ومعرفة بالتزامها
</su>
<su id="bolt-arz-DF-210-186177-3027438_p1_su73">
 تقابل شاب وتخرج معه
</su>
<su id="bolt-arz-DF-210-186177-3027438_p1_su74">
 وفي ثانية تصبح هكذا !!
</su>
<su id="bolt-arz-DF-210-186177-3027438_p1_su75">
 ما هذا التناقض..!!
</su>
</post>
<post id="bolt-arz-DF-210-186177-3027438_p2">
<su id="bolt-arz-DF-210-186177-3027438_p2_su1">
 كلامك والله يا تسابيح مظبوط مية في المية
</su>
<su id="bolt-arz-DF-210-186177-3027438_p2_su2">
 اللي بيحب فعلا بيخاف على اللي بيحب حتى ولو الخوف ده من نفسه
</su>
<su id="bolt-arz-DF-210-186177-3027438_p2_su3">
 بس البنات وما ادراكي ما عقول البنات
</su>
<su id="bolt-arz-DF-210-186177-3027438_p2_su4">
  الواحدة اول لما يقولها كلمة تقع وهي ما تعرفشي انه بيستهزأبيها وبكرامتها
</su>
<su id="bolt-arz-DF-210-186177-3027438_p2_su5">
 ده بالعكس بيقول البنت دي موش محترمه اكيد بتعمل مع غيري كده
</su>
</post>
<post id="bolt-arz-DF-210-186177-3027438_p3">
<su id="bolt-arz-DF-210-186177-3027438_p3_su1">
 والله يابنتي لو سألت أي ولد اصلا عن ان ممكن يتجوز واحد كان ماشي معاه اكيد هيرفض
</su>
<su id="bolt-arz-DF-210-186177-3027438_p3_su2">
 هيقول مش هتحافظ ع بيتي..
</su>
<su id="bolt-arz-DF-210-186177-3027438_p3_su3">
 قمة الخيبة اللي واحد من تحافظ ع قلبها
</su>
<su id="bolt-arz-DF-210-186177-3027438_p3_su4">
 لواحد يستاهلها بجد ويقدر يحافظ عليها ويصونها...
</su>
<su id="bolt-arz-DF-210-186177-3027438_p3_su5">
 ربنا يهدي
</su>
<su id="bolt-arz-DF-210-186177-3027438_p3_su6">
  شكراا ياروحي
</su>
</post>
<post id="bolt-arz-DF-210-186177-3027438_p7">
<su id="bolt-arz-DF-210-186177-3027438_p7_su1">
 أختنا الفاضلة
</su>
<su id="bolt-arz-DF-210-186177-3027438_p7_su2">
 أحييكِ على مواضيعك الرائعة المفيدة دائماً 
</su>
<su id="bolt-arz-DF-210-186177-3027438_p7_su3">
 الخطأ فى البداية والنهاية هو خطأ الأهل إللى بيتركوا أولادهم يستخدموا النت فى أى وقت وفى أى مكان
</su>
<su id="bolt-arz-DF-210-186177-3027438_p7_su4">
  فكما تعلمين ( الشيطان شاطر )
</su>
<su id="bolt-arz-DF-210-186177-3027438_p7_su5">
  فالشاب أو الفتاة يدخل شات حب استطلاع ثم يدمنه
</su>
<su id="bolt-arz-DF-210-186177-3027438_p7_su6">
  بعد ذلك ونظراً لقلة الخبرة يمكن أن تتعلق البنت بالولد ويحدث مالا يحمد عقباه 
</su>
</post>
<post id="bolt-arz-DF-210-186177-3027438_p11">
<su id="bolt-arz-DF-210-186177-3027438_p11_su1">
 طب ايه رايكوا بقى فى البنات اللى بتبقى وسطه بين اى واحد بيحب واحدة  وهما لسة فى اولى ثانوى 
</su>
<su id="bolt-arz-DF-210-186177-3027438_p11_su2">
 ويا لو كانت صحبتها ممكن تديله رقمها وفى الاخر تتصدم البنت وتقع فى مشاكل ملهاش زمب فيها 
</su>
<su id="bolt-arz-DF-210-186177-3027438_p11_su3">
 على العلم ان البنت دى عمرها ماكلمت واحد فى التليفون بس اتحطت فى مشاكل بسبب صحبتها
</su>
</post>
<post id="bolt-arz-DF-210-186177-3027438_p17">
<su id="bolt-arz-DF-210-186177-3027438_p17_su1">
 شكرا على موضوعاتك الجميلة يا تسابيح
</su>
<su id="bolt-arz-DF-210-186177-3027438_p17_su2">
 عايزة اقول ان بعد قصة الحب دى البنت هىاللى بتكون الضحية
</su>
<su id="bolt-arz-DF-210-186177-3027438_p17_su3">
  لكن الولد ولا فارق معاه 
</su>
<su id="bolt-arz-DF-210-186177-3027438_p17_su4">
 لكنه بيلاقى بنت غيرها ويتسلى بيها 
</su>
<su id="bolt-arz-DF-210-186177-3027438_p17_su5">
 بس كل بنت بتكون متخيلة انه بيحبها بصدق وانها غير كل البنات اللى هو عرفها 
</su>
<su id="bolt-arz-DF-210-186177-3027438_p17_su6">
 بس للاسف هى بالنسبه له ولا حاجة هى واحدة مش مؤدبة كذبت على اهلها علشان تكلمه 
</su>
<su id="bolt-arz-DF-210-186177-3027438_p17_su7">
 وانها طالما مشيت معاه تبقى مشيت مع غيره 
</su>
<su id="bolt-arz-DF-210-186177-3027438_p17_su8">
 ولكن للاسف بيكون فى بنات كويسة ومؤدبة لكنها بتتخدع بالكلام الحلو
</su>
</post>
<post id="bolt-arz-DF-210-186177-3027438_p18">
<su id="bolt-arz-DF-210-186177-3027438_p18_su1">
 بصراحه الموضع مفيد جدا جدا
</su>
<su id="bolt-arz-DF-210-186177-3027438_p18_su2">
 وياريت نستمر في المناقشه لغاية منلاقي حل
</su>
<su id="bolt-arz-DF-210-186177-3027438_p18_su3">
 والله اكتر حاجه بتزعلني هي البنت
</su>
<su id="bolt-arz-DF-210-186177-3027438_p18_su4">
 وارجع واقول الاباء والامهات السبب 
</su>
<su id="bolt-arz-DF-210-186177-3027438_p18_su5">
 مش علشان مش بيراعوا لبناتهم وبس علشان هما اللي مش بيحاولوا يسمعوهم كلام جميل زي اللي بتسمعه البنت من الولد
</su>
<su id="bolt-arz-DF-210-186177-3027438_p18_su6">
 البنت لو متعوده علي كلام من اللي بيقولهولها الولد مش هتفرق معاها كتير
</su>
<su id="bolt-arz-DF-210-186177-3027438_p18_su7">
 لكن البنت اللي بتسمع اول مره كلمه حلوه بتدوخ 
</su>
<su id="bolt-arz-DF-210-186177-3027438_p18_su8">
 ومش بتحس بنفسها الا اما تتخبط علي دمغها
</su>
<su id="bolt-arz-DF-210-186177-3027438_p18_su9">
 نصيحه نصيحه نصيحه
</su>
<su id="bolt-arz-DF-210-186177-3027438_p18_su10">
 لكل بنت بتقرا كلامي وبتكلم ولد
</su>
<su id="bolt-arz-DF-210-186177-3027438_p18_su11">
 ارجوكي وابوس ايديكي بسرعه ومن غير نقاش احذفي كل ولد عندك علي الايميل
</su>
<su id="bolt-arz-DF-210-186177-3027438_p18_su12">
 متقوليش ان انا بكلم الولد ده علشان غرض مثلا في الدين او الدراسه او اي تخاريف في دماغك
</su>
<su id="bolt-arz-DF-210-186177-3027438_p18_su13">
 انتي بتضحكي علي نفسك
</su>
<su id="bolt-arz-DF-210-186177-3027438_p18_su14">
 صدقيني انا جربت وبقولكوا الكلام ده من قلبي
</su>
<su id="bolt-arz-DF-210-186177-3027438_p18_su15">
 انا سني صغير اه بس اتعلمت كويس اوي
</su>
<su id="bolt-arz-DF-210-186177-3027438_p18_su16">
 صدقيني الولد لو مش فاضي مش هيعبرك ولا هيسال فيكي
</su>
<su id="bolt-arz-DF-210-186177-3027438_p18_su17">
 متبقيش زيي لما كنت اقرا موضيع من النوع ده اقول لا لا
</su>
<su id="bolt-arz-DF-210-186177-3027438_p18_su18">
 الولد اللي انا بكلمه مش من النوع ده خالص
</su>
<su id="bolt-arz-DF-210-186177-3027438_p18_su19">
 انا لو اعدت اكتب من دلوقتي لساعه كمان مش هعرف اوصلك خيانة الولد اللي بتكلميه ليكي
</su>
<su id="bolt-arz-DF-210-186177-3027438_p18_su20">
 الولد ده ذئب بس نوعه ذئب بشري
</su>
<su id="bolt-arz-DF-210-186177-3027438_p18_su21">
 احترسي منه
</su>
<su id="bolt-arz-DF-210-186177-3027438_p18_su22">
 ويارب يارب يارب احمي بنات الامه العربيه كلها من الذئاب البشريه المتوحشه
</su>
<su id="bolt-arz-DF-210-186177-3027438_p18_su23">
 ونصيحه لاي ولد بيكلم بنت حرام عليك والف حرام عليك
</su>
<su id="bolt-arz-DF-210-186177-3027438_p18_su24">
 ليه تتعب قلبها وتضيع وقتها مع واحد كداب زيك
</su>
<su id="bolt-arz-DF-210-186177-3027438_p18_su25">
 ترضاها لاختك او حتي لمراتك في المستقبل
</su>
<su id="bolt-arz-DF-210-186177-3027438_p18_su26">
 ترضي لاختك اللي بتخاف عليها من قلبك
</su>
<su id="bolt-arz-DF-210-186177-3027438_p18_su27">
 واحد زيك يضحك عليها
</su>
<su id="bolt-arz-DF-210-186177-3027438_p18_su28">
 اتقي الله في البنات اللي بتكلمهم
</su>
<su id="bolt-arz-DF-210-186177-3027438_p18_su29">
 اللي معشمهم بحاجه انت مش بتفكر فيها
</su>
<su id="bolt-arz-DF-210-186177-3027438_p18_su30">
 انا قولت اللي كان لازم اقوله
</su>
<su id="bolt-arz-DF-210-186177-3027438_p18_su31">
  واللهم اني بلغت اللهم فاشهد
</su>
</post>
<post id="bolt-arz-DF-210-186177-3027438_p20">
<su id="bolt-arz-DF-210-186177-3027438_p20_su1">
 موضوع جميل جدا يا تسابيح كالعادة...
</su>
<su id="bolt-arz-DF-210-186177-3027438_p20_su2">
 وانا دايما أسمع ان الواحد ميسيبش نفسه فى سن المراهقة ده
</su>
<su id="bolt-arz-DF-210-186177-3027438_p20_su3">
  لانه بيحب أى حد بسرعة و بيكره بسرعة برضه..
</su>
<su id="bolt-arz-DF-210-186177-3027438_p20_su4">
 يعنى لازم الواحد يشيل الفكرة دى عن دماغه 
</su>
<su id="bolt-arz-DF-210-186177-3027438_p20_su5">
 علشان فعلا ميحصلش زى اللى حصل فى القصص دى...
</su>
<su id="bolt-arz-DF-210-186177-3027438_p20_su6">
 وربنا يهدى جميع شباب وبنات المسلمين يارب العالمين..
</su>
<su id="bolt-arz-DF-210-186177-3027438_p20_su7">
 تقبلى مرورى السريع وكل سنة وانتى طيبة
</su>
</post>
<post id="bolt-arz-DF-210-186177-3027438_p21">
<su id="bolt-arz-DF-210-186177-3027438_p21_su1">
 على الرغم من المواضيع الكتيرة ال بتتعمل
</su>
<su id="bolt-arz-DF-210-186177-3027438_p21_su2">
 على نفس الفكرة وال غرضها افاقة كل فتاة اعماها كلام معسول من شاب
</su>
<su id="bolt-arz-DF-210-186177-3027438_p21_su3">
 الا اني مش شايفة اي تغير في فكر اي وحدة
</su>
<su id="bolt-arz-DF-210-186177-3027438_p21_su4">
 او انها بتحاول تبدأ من جديد
</su>
<su id="bolt-arz-DF-210-186177-3027438_p21_su5">
 ودايما اسمع عبارة تكاد تصيبني بالجنون " حبيبي غير " ؟؟؟!!!!
</su>
<su id="bolt-arz-DF-210-186177-3027438_p21_su6">
 وببقى نفسي اعرف هو غير فايه ؟!
</su>
<su id="bolt-arz-DF-210-186177-3027438_p21_su7">
 عندو رجل او ايد زيادة ولا حاجة ؟!
</su>
<su id="bolt-arz-DF-210-186177-3027438_p21_su8">
 فأتمنى فعلا اننا نتعظ من تجارب الاخرين
</su>
<su id="bolt-arz-DF-210-186177-3027438_p21_su9">
 ومش نقع فالاخطاء هي هي ،
</su>
<su id="bolt-arz-DF-210-186177-3027438_p21_su10">
 ومرسي يا تسابيح عالموضوع الرائع
</su>
<su id="bolt-arz-DF-210-186177-3027438_p21_su11">
 متألقة دائما ،
</su>
<su id="bolt-arz-DF-210-186177-3027438_p21_su12">
 وكل سنة وانتي طيبة
</su>
<su id="bolt-arz-DF-210-186177-3027438_p21_su13">
 وكلي لحمة كويس ،، 
</su>
</post>
<post id="bolt-arz-DF-210-186177-3027438_p28">
<su id="bolt-arz-DF-210-186177-3027438_p28_su1">
 انا معاك فكل كلمه يا تسابيح
</su>
<su id="bolt-arz-DF-210-186177-3027438_p28_su2">
 بس تعرفى دول بيصعبوا عليا اوى
</su>
<su id="bolt-arz-DF-210-186177-3027438_p28_su3">
 ممكن مش لاقيين الحنان فاللى حواليهم فبيدوروا عليه
</su>
<su id="bolt-arz-DF-210-186177-3027438_p28_su4">
 بتهيالى المفروض منحسسهمش انهم ولا حاجه
</su>
<su id="bolt-arz-DF-210-186177-3027438_p28_su5">
 المفروض ناخد بايدهم ونساعدهم ونوفرلهم الحنان اللى بيدوروا عليه
</su>
</post>
<post id="bolt-arz-DF-210-186177-3027438_p30">
<su id="bolt-arz-DF-210-186177-3027438_p30_su1">
 المفروض يكون فيه رقابه على الاولاد اكتر من كده
</su>
<su id="bolt-arz-DF-210-186177-3027438_p30_su2">
 بس من غير ما يحسوا...يعني يدوهم الثقه بس مع رقابه شديده من بعيد لبعيد
</su>
<su id="bolt-arz-DF-210-186177-3027438_p30_su3">
 و الاولاد برضو المفروض يضعوا اهاليهم قدامهم علطول...
</su>
<su id="bolt-arz-DF-210-186177-3027438_p30_su4">
 خساره يحرقوا قلبهم و هما تعبانين ليل نهار عشانهم
</su>
<su id="bolt-arz-DF-210-186177-3027438_p30_su5">
 و الاهم من ده كله ان كلا الطرفين يراعي ربنا في تصرفاته و اخلاقه و تعامله
</su>
<su id="bolt-arz-DF-210-186177-3027438_p30_su6">
 و شكرا على طرح الموضوع...
</su>
<su id="bolt-arz-DF-210-186177-3027438_p30_su7">
 و ربنا يحفظ شباب و بنات المسلمين
</su>
</post>
</multipost>
