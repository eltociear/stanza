<multipost id="bolt-arz-NG-169-181081-68030" language="Arabic">
<post id="headline">
<su id="headline_su1"> كـوبـري مـائـي يا عالم... عملوها واحنا لسه معندناش مياه في بيوتنا !!</su>
</post>
<post id="bolt-arz-NG-169-181081-68030_p1">
<su id="bolt-arz-NG-169-181081-68030_p1_su1"> طبعا فى البداية يجب ان تعرفوا ان مكان هذا الكوبرى المائى هو ألمانيا ...</su>
<su id="bolt-arz-NG-169-181081-68030_p1_su2"> تم بناء هذا الكوبرى المائى فى ألمانيا ... </su>
<su id="bolt-arz-NG-169-181081-68030_p1_su3"> تم البناء فى 6 سنوات ... </su>
<su id="bolt-arz-NG-169-181081-68030_p1_su4"> تكلف حوالى 500 مليون يورو </su>
<su id="bolt-arz-NG-169-181081-68030_p1_su5"> و يبلغ طول هذا الكوبرى 915 متر ...</su>
<su id="bolt-arz-NG-169-181081-68030_p1_su6"> و هذه القناه المائية تعتبر من أحدث الأختراعات الهندسية ....</su>
<su id="bolt-arz-NG-169-181081-68030_p1_su7"> كل ده بيحصل و حصل أهووووو و أحنا لسه عندنا بيوت مفيش فيها أصلا ميااااااه ....</su>
<su id="bolt-arz-NG-169-181081-68030_p1_su8"> الواضح ان فرق الزمن بينا و بين الناس دى بيزيد يوم بعد يووم ...</su>
<su id="bolt-arz-NG-169-181081-68030_p1_su9"> انا أخر مره سمعت ان مصر متأخرة عن ألمانيا بحوالى 40 سنه ... </su>
<su id="bolt-arz-NG-169-181081-68030_p1_su10"> بالقناه المائية دى أعتقد أصبحت مصر متأخرة 140 سنه كمان !!!!</su>
</post>
<post id="bolt-arz-NG-169-181081-68030_p2">
<su id="bolt-arz-NG-169-181081-68030_p2_su1"> لا يا لونلى مش للدرجه دى </su>
<su id="bolt-arz-NG-169-181081-68030_p2_su2"> احنا عندنا كوبرى فوق البحر اللى عندنا بس هو مش كبير اوى بس مبنى بقى من ايام الحمله الفرنسيه </su>
<su id="bolt-arz-NG-169-181081-68030_p2_su3"> هما اللى بنوه عمتا </su>
<su id="bolt-arz-NG-169-181081-68030_p2_su4"> لا تقلق لا تقلق ان شاء الله فى يوم ما ممكن يعنى ممكن احتمال ضعيف يعنى ان احنا نتقدم</su>
</post>
<post id="bolt-arz-NG-169-181081-68030_p3">
<su id="bolt-arz-NG-169-181081-68030_p3_su1"> شوف ياميدو احنا الفرق بين وبين المانيا ساعتين بس مش 40 سنه هههههههههههه</su>
<su id="bolt-arz-NG-169-181081-68030_p3_su2"> وبعدين احنا عندنا الاحسن وطبيعى لما ماسوره التحرير بتفجر كعادتها البايخه كل سنه وتلاقى العربيات الكارو وهى بتنقل الناس العربيات اليدويه</su>
<su id="bolt-arz-NG-169-181081-68030_p3_su3"> الالمان ناس صناعى أحنا الاصل احنا طبيعى وببلاش</su>
<su id="bolt-arz-NG-169-181081-68030_p3_su4"> وبكره هنركب مواسير على الكبارى علشان نتفوق برضه وطبيعى علىالمانيا</su>
<su id="bolt-arz-NG-169-181081-68030_p3_su5"> مش عايز أقولك ان فى تفكير علشان الاستفاده من مشاريعنا الطبيعيه فىالتحرير والكبارىأن شاء الله لتنميه الثروه السمكيه فى مصر</su>
<su id="bolt-arz-NG-169-181081-68030_p3_su6"> يعنى ممكن تركب بعد كده المواصلات وتقعد على الشباك وتطلع سناره وعلى بال ما توصل البيت تكون أصطادت كم كيلو سمك</su>
<su id="bolt-arz-NG-169-181081-68030_p3_su7"> والتعديل الجديد أن شاء الله هيبقى تصطاد سمك مشوى وسمك مقلى كل وبرق لى ويجعله عامر</su>
</post>
<post id="bolt-arz-NG-169-181081-68030_p7">
<su id="bolt-arz-NG-169-181081-68030_p7_su1"> بس انا مش فهمه اتعمل ازاى</su>
<su id="bolt-arz-NG-169-181081-68030_p7_su2"> يعنى هل فى عمق ولا لاء ؟</su>
<su id="bolt-arz-NG-169-181081-68030_p7_su3"> ولو فى ازاى وفى مراكب معديه من تحته ؟</su>
<su id="bolt-arz-NG-169-181081-68030_p7_su4"> حد يفهمنى والنبى</su>
<su id="bolt-arz-NG-169-181081-68030_p7_su5"> هو شكله حلو تسلم ايدك يا محمد</su>
<su id="bolt-arz-NG-169-181081-68030_p7_su6"> بس حد يفهمنى :(</su>
</post>
<post id="bolt-arz-NG-169-181081-68030_p8">
<su id="bolt-arz-NG-169-181081-68030_p8_su1"> جامد طحن</su>
<su id="bolt-arz-NG-169-181081-68030_p8_su2"> عقبال المواسير ماتوصلنا في كفر درديري هههههههههه</su>
</post>
</multipost>
