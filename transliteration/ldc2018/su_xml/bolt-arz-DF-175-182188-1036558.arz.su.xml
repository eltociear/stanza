<multipost id="bolt-arz-DF-175-182188-1036558" language="Arabic">
<post id="bolt-arz-DF-175-182188-1036558_p3">
<su id="bolt-arz-DF-175-182188-1036558_p3_su1">
 ربنا يحميهم ويعزهم بفضله.... ورسايله قوية لانها اتية من مصدر قوة
</su>
<su id="bolt-arz-DF-175-182188-1036558_p3_su2">
 الجيش والمجلس والشعب ايد واحدة
</su>
<su id="bolt-arz-DF-175-182188-1036558_p3_su3">
 ولا عزاء للحاقدين
</su>
</post>
<post id="bolt-arz-DF-175-182188-1036558_p4">
<su id="bolt-arz-DF-175-182188-1036558_p4_su1">
 المجلس دة احسن ناس يفسروا تصرفات الشعب على مزاجهم ولمصلحتهم
</su>
<su id="bolt-arz-DF-175-182188-1036558_p4_su2">
 الشعب قال نعم على استفتاء على 9مواد دستور زودوا عليهم 60 مادة من غير ما يسالوا حد عنهم
</su>
<su id="bolt-arz-DF-175-182188-1036558_p4_su3">
 لا وكمان قالوا ان دة استفتاء من الشعب على وجودهم وبيديهم شرعية
</su>
<su id="bolt-arz-DF-175-182188-1036558_p4_su4">
 والمرة دى فى ناس رافضة الاضراب والعصيان كل واحد لاسباب خاصة بيه يترجموه انه علشان خاطر سواد عيونهم هم
</su>
<su id="bolt-arz-DF-175-182188-1036558_p4_su5">
 بجد منتهى الاستفزاز فى قلب الحقايق وتزيفها
</su>
</post>
<post id="bolt-arz-DF-175-182188-1036558_p6">
<su id="bolt-arz-DF-175-182188-1036558_p6_su1">
 مين اللى بيكتبلوه الرسائل دى... الدمعة هتفر من عينيى
</su>
<su id="bolt-arz-DF-175-182188-1036558_p6_su2">
 عندك حق رساله مؤثره قوي
</su>
<su id="bolt-arz-DF-175-182188-1036558_p6_su3">
 يقتل القتيل و يمشي في جنازته
</su>
</post>
<post id="bolt-arz-DF-175-182188-1036558_p9">
<su id="bolt-arz-DF-175-182188-1036558_p9_su1">
 عاش الجيش المصرى وعاشت مصر
</su>
<su id="bolt-arz-DF-175-182188-1036558_p9_su2">
 ربنا ينصرنا يارب وبدل العصيان حيبقى انتاج ان شاء الله ونخليها جنه بدل ما فى ناس عيزها نار منهم لله
</su>
</post>
<post id="bolt-arz-DF-175-182188-1036558_p15">
<su id="bolt-arz-DF-175-182188-1036558_p15_su1">
 عاش جيش مصر
</su>
<su id="bolt-arz-DF-175-182188-1036558_p15_su2">
 أما المجلس العسكرى " بياع كلام "
</su>
<su id="bolt-arz-DF-175-182188-1036558_p15_su3">
 يسقط يسقط حكم العسكر
</su>
</post>
<post id="bolt-arz-DF-175-182188-1036558_p16">
<su id="bolt-arz-DF-175-182188-1036558_p16_su1">
 يقتل القتيل ويمشى فى جنازتة
</su>
<su id="bolt-arz-DF-175-182188-1036558_p16_su2">
 اصبح عندنا مناعة عالية جدا من هذة الرسائل الى بيضحكوا على الشعب بها مدام هم حنينين كدة موقفوش القتل لية من مدة عام اللهم منتقم من الظالمين المفسدين فى الارض
</su>
</post>
<post id="bolt-arz-DF-175-182188-1036558_p17">
<su id="bolt-arz-DF-175-182188-1036558_p17_su1">
 عندك حق والهي بقي شيء مستفز الافلام بتاعت المجلس.
</su>
</post>
<post id="bolt-arz-DF-175-182188-1036558_p20">
<su id="bolt-arz-DF-175-182188-1036558_p20_su1">
 يارب انصر جيشنا والقائمين عليه رغم عن الخونه وكارهى مصر
</su>
</post>
<post id="bolt-arz-DF-175-182188-1036558_p21">
<su id="bolt-arz-DF-175-182188-1036558_p21_su1">
 يسقط يسقط حكم العسكر احنا الشعب الخط الاحمر و عاشت مصر و عاش جيشها و التقييم ممتااااااااااااااااااااااااااااااااااااااااااااااا ااااااااااااااااااااااااااااااز
</su>
</post>
<post id="bolt-arz-DF-175-182188-1036558_p24">
<su id="bolt-arz-DF-175-182188-1036558_p24_su1">
 المشكله ان بتوع العصيان المدنى لما فشلوا مش لاقين حاجه يعملوها غير التريقه على رسائل المجلس العسكرى وقال ايه هيموتوا ويعرفوا مين الى كاتبهاله
</su>
<su id="bolt-arz-DF-175-182188-1036558_p24_su2">
 ربنا يهدى
</su>
<su id="bolt-arz-DF-175-182188-1036558_p24_su3">
 عاش الجيش المصرى عاش
</su>
<su id="bolt-arz-DF-175-182188-1036558_p24_su4">
 وعاشت مصر غصب عن عيون الاوباش
</su>
<su id="bolt-arz-DF-175-182188-1036558_p24_su5">
 ومن اراد بمصرى سوء فعليه من الله مايستحق
</su>
<su id="bolt-arz-DF-175-182188-1036558_p24_su6">
 سلمت يمين من كتب حتى ولو لم يرضى الجميع من المعترضين للاعتراض فقط
</su>
</post>
<post id="bolt-arz-DF-175-182188-1036558_p25">
<su id="bolt-arz-DF-175-182188-1036558_p25_su1">
 السلام عليكم
</su>
<su id="bolt-arz-DF-175-182188-1036558_p25_su2">
 اسلوب المجلس عادى جدا لانهم لا شأن لهم بالسياسة فاى عضو من اعضاء المجلس لم يتعود على التعامل مع مدنين
</su>
<su id="bolt-arz-DF-175-182188-1036558_p25_su3">
 كل عمرهم قضوها فى بيئة عسكرية
</su>
<su id="bolt-arz-DF-175-182188-1036558_p25_su4">
 يأمر فيطاع بلا نقاش او منطق و هذا ان كان مقبول عسكريا فهو مرفوض تماما مدنيا
</su>
<su id="bolt-arz-DF-175-182188-1036558_p25_su5">
 و لذلك تفتقر بياناتهم للحس السياسى
</su>
<su id="bolt-arz-DF-175-182188-1036558_p25_su6">
 مثلما حدث من تعليق المشير على كارثة بورسعيد
</su>
<su id="bolt-arz-DF-175-182188-1036558_p25_su7">
 1- الى حصل بيحصل فى كل حته
</su>
<su id="bolt-arz-DF-175-182188-1036558_p25_su8">
 2- هنصرف لهم تعويض
</su>
<su id="bolt-arz-DF-175-182188-1036558_p25_su9">
 3- الشعب سايبهم ليه
</su>
<su id="bolt-arz-DF-175-182188-1036558_p25_su10">
 تحريض مباشر على قتالى الشعب لبعضه
</su>
<su id="bolt-arz-DF-175-182188-1036558_p25_su11">
 سبحان الله
</su>
<su id="bolt-arz-DF-175-182188-1036558_p25_su12">
 لذلك نقول الجيش المصرى فى قلوبنا
</su>
<su id="bolt-arz-DF-175-182188-1036558_p25_su13">
 لكن يسقط حكم العسكر
</su>
<su id="bolt-arz-DF-175-182188-1036558_p25_su14">
 يسقط ظلم العسكر
</su>
</post>
<post id="bolt-arz-DF-175-182188-1036558_p31">
<su id="bolt-arz-DF-175-182188-1036558_p31_su1">
 ربنا يبارك فى جيشنا العظيم من اول المشير لحد اصغر مجند 
</su>
<su id="bolt-arz-DF-175-182188-1036558_p31_su2">
 واحب افكر حضرتك ان لوما المجلس العسكرى اللى مش عاجبكم ما كنش الجيش المصرى من اعظم جيوش العالم 
</su>
<su id="bolt-arz-DF-175-182188-1036558_p31_su3">
 واحب برده افكرك ان المجلس العسكرى ده هو اللى حارب فى حرب 73 
</su>
<su id="bolt-arz-DF-175-182188-1036558_p31_su4">
 ياخوفى بكرة تقولو ان حرب اكتوبر كانت كدبة وانهم كانو بيضحكو عليكم 
</su>
<su id="bolt-arz-DF-175-182188-1036558_p31_su5">
 لو بتفكرو كنتم عرفتو ان المجلس العسكرى هو الراس والجيش هو الجسد وما ينفعش افصل ده عن ده بس خليكم ماشين ورا شوية الحركات والاحزاب اللى بتحركم وبتحرك تفكيركم 
</su>
<su id="bolt-arz-DF-175-182188-1036558_p31_su6">
 كل دول لهم مطامع سياسية لا يهمهم الشعب المصرى ولا الشباب ولا مصر  واخدين الشباب سلمة 
</su>
<su id="bolt-arz-DF-175-182188-1036558_p31_su7">
 لهم اهداف وعايزين يحققوها حتى لو على دم المصريين وانتم ما شاء الله ماشين وراهم تمام بترفضو مبدا المؤامرة طالما جبنا سيرة امريكا واسرائيل لكن مقتنعين قوى بمبدا المؤامرة ساعت ما تيجى سيرة الاخوان والسلفيين والمجلس العسكرى 
</su>
<su id="bolt-arz-DF-175-182188-1036558_p31_su8">
 ضيعتو الثورة بالتفرق والمطامع والغرور اتفرقتو لحد ما ضعيفتو وخسرتو الشعب بسخريتكم منه ومن اختياراته وعمالين تقنعو نفسكم بكلام شوية نخب متخلفة بيقولو ان المجلس هو اللى جاب الاخوان فى حين انكم متاكدين ان الاخوان طول عمرهم مع الناس بيساعدوهم وبيقفو جنبهم 
</su>
<su id="bolt-arz-DF-175-182188-1036558_p31_su9">
 طول عمرهم وسطيهم طول عمرهم مظلومين والناس عارفاهم كويس واختارتهم عن اقتناع بس ربنا ان شاء بالمرصاد ومع الحق انا لا انتمى لجماعة الاخوان بس كنت بتمنى انى اكون واحدة منهم وليس لى قريب فى الجيش بس كان يشرفنى ان يكون ليا حد من قرايبى من الجيش
</su>
<su id="bolt-arz-DF-175-182188-1036558_p31_su10">
 مصر كانت قبل الثورة زراعة مفيش
</su>
<su id="bolt-arz-DF-175-182188-1036558_p31_su11">
 صناعة مفيش
</su>
<su id="bolt-arz-DF-175-182188-1036558_p31_su12">
 تجارة مفيش
</su>
<su id="bolt-arz-DF-175-182188-1036558_p31_su13">
 وبعد الثورة سياحة مفيش
</su>
<su id="bolt-arz-DF-175-182188-1036558_p31_su14">
 اقتصاد مفيش
</su>
<su id="bolt-arz-DF-175-182188-1036558_p31_su15">
 ما فيش فى مصر حاجة عدلة غير الجيش 
</su>
<su id="bolt-arz-DF-175-182188-1036558_p31_su16">
 اعظم جيوش العالم عايزين تهدوه علشان ايه شوية مطامع سياسية علشان انتقام من نظام كان فاسد كلنا عارفين ان الجيش مسك البلد وهى خربانة ومع ذلك بنحمله نتيجة خراب 30 سنة وبنزود عليه المشاكل والبلاوى علشان تثبتو باى شكل انه وحش
</su>
<su id="bolt-arz-DF-175-182188-1036558_p31_su17">
 كل الاحزاب والنخب والحركات اللى بتقول يسقط يسقط حكم العسكر هما نفسهم اللى كانو بيتحايلو عليه علشان يقعد سنتين لمجرد انهم ما يدخلوش فى منافسة شريفة مع الاخوان لانهم عارفين انهم حيخسرو فقالو لنفسهم فى خلال السنتين نكون كرهنا الناس فى الاخوان عن طريق الاعلام الحقير وناخد التورتة بيضة مقشرة لكن الحمد لله ولسة ياما حتخسرو
</su>
<su id="bolt-arz-DF-175-182188-1036558_p31_su18">
 الثورة اتسرقت لان.............. الشباب اتغير
</su>
<su id="bolt-arz-DF-175-182188-1036558_p31_su19">
 الشباب ما عزرش الناس ايام الثورة انها سمعت للاعلام وفكرت انهم خونة وجرو عملو القايمة السودا
</su>
<su id="bolt-arz-DF-175-182188-1036558_p31_su20">
 الشباب احتكر الثورة لنفسه واتغر ونسى ان لوما الشعب المصرى بجميع طوائفه نزل يوم 25 يناير ما كنتش بقة ثورة
</su>
<su id="bolt-arz-DF-175-182188-1036558_p31_su21">
 الشباب نسى فجأة ان لوما الجيش ما كنش مبارك مشى وكلنا متأكدين من ده بس بننسى
</su>
<su id="bolt-arz-DF-175-182188-1036558_p31_su22">
 الشباب نسى فجأة ان الاخوان والسلفيين طول عمرهم عايشين الظلم والذل وتلفيق القضايا والتعذيب وانهم اول اعداء مبارك ودلوقتى مش عايز يشوف وشهم وياااااااااسلام لو جاتله الفرصة كان طردهم من مصر
</su>
<su id="bolt-arz-DF-175-182188-1036558_p31_su23">
 الشباب نادى بالديمقراطية وهو نفسه الوجه التانى لمبارك بيتكلم باسم الشعب واكبر ديكتاتور بعد الثورة وهو عارف ان الشعب مش عاجبه اللى بيحصل
</su>
<su id="bolt-arz-DF-175-182188-1036558_p31_su24">
 الشباب فضل يكابر ويكابر ويكابر استخدم الظاهرات والاعتصامات بافراط وكانها لعبة لحد ما اصبحنا فى فوضى ولما تاثيرها خلص ادير على العصيان وهو اصلا مش فاهم ايه الفرق بين العصيان والاضراب
</su>
<su id="bolt-arz-DF-175-182188-1036558_p31_su25">
 الشباب ضيع الثورة بتفرقهم ونسى ان الاختلاف واحترام الراى الاخر ده شئ اساسى علشان يبقى فيه ديمقراطية
</su>
<su id="bolt-arz-DF-175-182188-1036558_p31_su26">
 ملحوظة اخيرة انا لا اكره الثورة ولا اكره شباب الثورة بس شايفة ان الاحزاب والقوى السياسية والاعلام وحتى الاخوان والسلفيين والمجلس العسكرى نافقهم وخلاهم يتغرو وده اكبر سبب لفشل الثورة 
</su>
<su id="bolt-arz-DF-175-182188-1036558_p31_su27">
 كان لازم حد ينتقدهم ويعرفهم اخطائهم لاننا مهما كبرنا محتاجين اللى يعلمنا الصح والغلط
</su>
<su id="bolt-arz-DF-175-182188-1036558_p31_su28">
 مصر مش محتاجة اكتر من الضمير والاخلاق والاتحاد وحتبقى زى الفل بس حاولو ترجعو نفسكم    
</su>
</post>
</multipost>
