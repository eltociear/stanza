<?xml version="1.0" encoding="UTF-8"?>
<multipost id="bolt-arz-DF-175-182187-574883" language="Arabic">
<post id="bolt-arz-DF-175-182187-574883_p1">
<su id="bolt-arz-DF-175-182187-574883_p1_su1">
دلوقت حسان ده عايز يوفر فلوس المعونة ولا عايز ينْقطنى؟ لو عايز ينْقطنى أنا اتنقط خلاص… لو عايز يوفر فلوس المعونة، فهناك طرق عدة لتوفير ما يسد المعونة الأمريكية ويفيض، على سبيل المثال لا الحصر:
</su>
<su id="bolt-arz-DF-175-182187-574883_p1_su2">
1- إعادة النظر فى كل عقود واتفاقيات تصدير البترول والغاز والمعادن التى وقعتها مصر.
</su>
<su id="bolt-arz-DF-175-182187-574883_p1_su3">
2- إعادة النظر فى كل التعاقدات مع الشركات متعددة الجنسيات.
</su>
<su id="bolt-arz-DF-175-182187-574883_p1_su4">
3- قناة السويس… فلوسها بياكلها العو؟
</su>
<su id="bolt-arz-DF-175-182187-574883_p1_su5">
4- إعادة النظر فى توزيع ثروات الدولة والميزانية.
</su>
<su id="bolt-arz-DF-175-182187-574883_p1_su6">
5- تنمية سيناء… ده احنا ناكل الشهد من وراها.
</su>
<su id="bolt-arz-DF-175-182187-574883_p1_su7">
هذا بخلاف عرض ثروات الأثرياء وممتلكاتهم على مجلس الشعب، وتحديد حد أقصى وأدنى للأجور للتحكم فى الأسعار والمستوى المعيشى للمواطن. ثم إن المعونة الأمريكية تذهب بأكملها -اللهم إلا الفتات- إلى القوات المسلحة،
</su>
<su id="bolt-arz-DF-175-182187-574883_p1_su8">
بينما الجيش يمتلك من المشاريع ما يمكنه من منح الولايات المتحدة الأمريكية معونة.. وما يأتى من سلاح لا يستخدم إلا ضد المتظاهرين، حتى بالأمارة قتل 6 من المجندين المصريين على الحدود، ولم يحرك الجيش المصرى ساكنا، ويطلق الرصاص الحى علينا بمجرد أن يرى وجوهنا.
</su>
<su id="bolt-arz-DF-175-182187-574883_p1_su9">
يعنى نقوم بثورة تحسّن أوضاع الجيش، وتنقذه من سيناريو التوريث، وترحمه من آلاطة الهانم، وطولة لسان البيه الصغير، وتضع مجلسه فى أمَلة ما كانش يحلم بيها، ويجد الجيش نفسه يمتلك البلاد بأكملها بعد أن كان يمتلك 18 فى المئة من اقتصاد الدولة، ثم يضربنا، ويسحلنا، ويعذبنا، ويعرينا، ويقتلنا، ويشوهنا، ويلفق لنا التهم الباطلة، ويتبول علينا، وكمان نلم له فلوس؟ ليه إن شاء الله؟ ماسك علينا صور؟
</su>
<su id="bolt-arz-DF-175-182187-574883_p1_su10">
هذه واحدة، الثانية، والله أنا مش عارفة كان إيه اللى دخل حسان فى الدين لما بيخش فى السياسة وبعدها الاقتصاد. الرجل تخرج فى معهد لاسلكى، ثم التحق بكلية الإعلام فى الجامعة المفتوحة، ثم أصبح شيخا،
</su>
<su id="bolt-arz-DF-175-182187-574883_p1_su11">
ثم أصبح منظرا سياسيا يتهم العمال المعتصمين بإحداث الفوضى، ويحرم الخروج على الحاكم، ويناشد الثوار العودة إلى بيوتهم وإعطاء «سيادة الرئيس» فرصة، ويقول بلسانه، وعلى قناة فضائية، أمام الملايين، إنه تعاون مع أمن الدولة،
</su>
<su id="bolt-arz-DF-175-182187-574883_p1_su12">
وإن مصلحة الدين من مصلحة أمن الدولة، ويتهم متظاهرى ماسبيرو، زورًا، بأنهم يضربون الجيش المصرى، ويتسبب فى فتنة، ويقف على جبل عرفات يخون كل من عارض المجلس العسكرى، ويذهب ليحل مشكلة طائفية فى أطفيح فيعود ليقول: أصل المسيحيين بيسحروا للمسلمين! ولا يكف عن الفُتيا السياسية: المظاهرة دى حراااااام، الاعتصام ده حراااااااام، الأباجورة دى حرااااااام.
</su>
<su id="bolt-arz-DF-175-182187-574883_p1_su13">
وحين تتساءل: الله.. هو الراجل ده بيعمل كده ليه؟ فتواجه بدراويشه ومحبيه، وسبحان الله يا مؤمن، لم يحدث وإن صادفت فردا واحدا من محبى الشيخ حسان إلا وكان خائضا فى الأعراض، ومفتقرا للمنطق، وقليل الدين والأدب والعلم والأخلاق، وكنا بنتبطر على عمرو خالد؟ على الأقل عياله كانوا متربيين.
</su>
<su id="bolt-arz-DF-175-182187-574883_p1_su14">
قول معروف ومغفرة خير من صدقة يتبعها أذى.
</su>
<su id="bolt-arz-DF-175-182187-574883_p1_su15">
إلا أن الضرورات تبيح المحظورات، وأنا مضطرة إلى الأذى… كلمة للإخوان المسلمين والسلفيين:
</su>
<su id="bolt-arz-DF-175-182187-574883_p1_su16">
نصف نواب هذا البرلمان الذين ثاروا لحسان كانوا فى غيابات السجون، أين كان حسان وقت أن كانت «الدستور الأصلى» تتهم من قبل النظام بأنها ممولة من الإخوان والجماعات الإسلامية لأنها سخَّرت صفحاتها للدفاع عنهم؟
</su>
<su id="bolt-arz-DF-175-182187-574883_p1_su17">
أين كان حسان حين لم يقبل أحد بالدفاع عن المتهمين فى قضية تفجيرات طابا ولو بأجور باهظة وتطوع للدفاع مركز هشام مبارك الذى يديره أحمد سيف الإسلام… والد علاء عبد الفتاح (اللى بتقولوا عليه ملحد وشاذ دلوقت)؟ أين كان حسان والمنظمات الحقوقية وحركة «6 أبريل» والاشتراكيون الثوريون متبهدلين فى الشوارع عشانكم؟
</su>
<su id="bolt-arz-DF-175-182187-574883_p1_su18">
أين كان حسان والفقيرة إلى الله بتجرى وراكو من سجن وادى النطرون لسجن العقرب لزنازين لاظوغلى وعاملة مناحة يومية عليكم وكانوا بيقولوا لى يا إرهابية يا إخوانجية يا متأسلمة؟
</su>
<su id="bolt-arz-DF-175-182187-574883_p1_su19">
أين كان حسان وإبراهيم عيسى يكتب عن خيرت الشاطر وعبود وطارق الزمر يوم آه ويوم لأ؟ أنا أقولكم كان فين.. كان بيصلى على السلاب، حيث يؤم كلا من زكريا عزمى وفتحى سرور وصفوت الشريف، ولم يفكر بعد الصلاة فى أن يقول لهم: اتقوا الله… العيال المرمية فى السجن دى ماعملتش حاجة.
</su>
<su id="bolt-arz-DF-175-182187-574883_p1_su20">
ربنا نفخ فى صورتكم وخرجتو من السجن، وأصبح كل السالف ذكرهم ممن ساندوكم ودافعوا عنكم واتجرجروا وراكم، هم الكفرة الملاحدة الشواذ الشيعة الماسون الليبراليين البى فور بانديتا، وأصبح الروينى الذى صدق على الأحكام العسكرية ضدكم حليفكم، وأصبح الإرهابيون السابقون يدافعون عن هيبة وزارة الداخلية، وأصبح الذى كان يكوم الأموال باسم الدين، بينما تسلخون أنتم فى السجون، شيخكم.
</su>
<su id="bolt-arz-DF-175-182187-574883_p1_su21">
إيه شغل اليهود ده؟ الفاتحة لقلة الأصل.
</su>
<su id="bolt-arz-DF-175-182187-574883_p1_su22">
ده رأيها فى مبادره الشيخ محمد حسان
</su>
<su id="bolt-arz-DF-175-182187-574883_p1_su23">
عاوزين مناقشه هاديه
</su>
<su id="bolt-arz-DF-175-182187-574883_p1_su24">
وتعليقات بنائه من فضلكم يا احلى فتوكات
</su>
</post>
<post id="bolt-arz-DF-175-182187-574883_p11">
<su id="bolt-arz-DF-175-182187-574883_p11_su1">
معاها بس المنتدى بقى كله خطوط حمار
</su>
<su id="bolt-arz-DF-175-182187-574883_p11_su2">
المجلس العكسرى
</su>
<su id="bolt-arz-DF-175-182187-574883_p11_su3">
الشيخ محمد حسان
</su>
<su id="bolt-arz-DF-175-182187-574883_p11_su4">
السلفيين
</su>
<su id="bolt-arz-DF-175-182187-574883_p11_su5">
الاخوان
</su>
<su id="bolt-arz-DF-175-182187-574883_p11_su6">
الناس دى خطوط حمرا ممنوع الغلط فيها
</su>
<su id="bolt-arz-DF-175-182187-574883_p11_su7">
ولو حصل وعضوه تعدت حدودها هيبرئو نفسهم بكل الاشكال والمواضيع بقى اللى بتدافع تنزل بعدها بلالافات
</su>
</post>
<post id="bolt-arz-DF-175-182187-574883_p12">
<su id="bolt-arz-DF-175-182187-574883_p12_su1">
المواضيع دى بتعصبنى انا تعبت احنا عايزين نبقى اسلوبنا اهدى من كده
</su>
</post>
<post id="bolt-arz-DF-175-182187-574883_p14">
<su id="bolt-arz-DF-175-182187-574883_p14_su1">
فيه شخصيات كده الاعلام عملهم سعر مين نواره دى طب الشيخ حسان نعرف تاريخه انما دى طلعتلنا منين
</su>
</post>
<post id="bolt-arz-DF-175-182187-574883_p19">
<su id="bolt-arz-DF-175-182187-574883_p19_su1">
وليه يا اسيل.. نناقش ما تقوله نواره نجم ؟؟؟
</su>
<su id="bolt-arz-DF-175-182187-574883_p19_su2">
مانناقش ما يقوله عقلنا.....
</su>
<su id="bolt-arz-DF-175-182187-574883_p19_su3">
ايه المشكلة اننا نشتغل كلنا.. ؟؟
</su>
<su id="bolt-arz-DF-175-182187-574883_p19_su4">
ايه المشكلة اننا نرفع من شأن بلدنا بأى طريقة...؟؟
</su>
<su id="bolt-arz-DF-175-182187-574883_p19_su5">
حتى لو كان منها الاستغناء على المعونة ؟؟
</su>
<su id="bolt-arz-DF-175-182187-574883_p19_su6">
ليه مش بنهتم اليومين دوول غير.. بمين شتم مين ؟؟
</su>
<su id="bolt-arz-DF-175-182187-574883_p19_su7">
مافيش حد مهتم بتشريع قانون او تعديل قانون..!!
</su>
<su id="bolt-arz-DF-175-182187-574883_p19_su8">
بالرغم ان ده يكون شغل مجلس الشعب الاساسى..
</su>
<su id="bolt-arz-DF-175-182187-574883_p19_su9">
بنضيع وقت ليه فى الرد على كل كلمة قالها كل واحد
</su>
<su id="bolt-arz-DF-175-182187-574883_p19_su10">
وواقفين لبعض على الواحدة..
</su>
<su id="bolt-arz-DF-175-182187-574883_p19_su11">
نفسى نرجع نحب بعض زى زمان.. ونكتب كلام مفيد نقلا عن ناس مهتمة بمصلحة البلد..
</su>
</post>
<post id="bolt-arz-DF-175-182187-574883_p25">
<su id="bolt-arz-DF-175-182187-574883_p25_su1">
يا جماعه فى اخر الكلام دى راى نواره نجم وكل احد حر فى رايه اقتنع بيه او بغيره انا حره هى من حقها تقول رايها من غير ما تسى لحد
</su>
</post>
<post id="bolt-arz-DF-175-182187-574883_p29">
<su id="bolt-arz-DF-175-182187-574883_p29_su1">
لوفكرنا فى كلامها هنلقية للاسف صح
</su>
<su id="bolt-arz-DF-175-182187-574883_p29_su2">
بس عيبها انها بتتجاوز فى الكلام انا مش بحبها بس بصراحة بحس ان كلامها صح بس اسلوبها صادم
</su>
</post>
<post id="bolt-arz-DF-175-182187-574883_p49">
<su id="bolt-arz-DF-175-182187-574883_p49_su1">
بالرغم من اعتراضى على اسلوبها ف الكلام و ليا تحفظات كتيرة عليها شخصيا لكن كلامها مضمونه صح جدا و العاقل بس اللى يفهم مش يدافع و خلاص من غير ميفسر الكلام او ياخد بالادلة
</su>
</post>
<post id="bolt-arz-DF-175-182187-574883_p52">
<su id="bolt-arz-DF-175-182187-574883_p52_su1">
وبعدين احنا سبنا الموضوع الاصلي اية رايكو في الكلام ومستكو في الست احنا مالنا ومالها
</su>
<su id="bolt-arz-DF-175-182187-574883_p52_su2">
مش هية بتقول اللي بيحصل فعلا؟ هية جابت من عندها
</su>
<su id="bolt-arz-DF-175-182187-574883_p52_su3">
ولة سهل الرد بالشتيمة كل واحد بتشتم هية بس تتقي الله في لسانها وخلونا نكون ايد واحدة
</su>
<su id="bolt-arz-DF-175-182187-574883_p52_su4">
علشان نستفيد مش كل واحدة تضايق في اختها
</su>
</post>
<post id="bolt-arz-DF-175-182187-574883_p53">
<su id="bolt-arz-DF-175-182187-574883_p53_su1">
الاخوات اللى بتدافع على شيخنا عارفين احسن حاجة نعملها ايه
</su>
<su id="bolt-arz-DF-175-182187-574883_p53_su2">
عشان منديش فرصة لحد يتكلم عنه بسوء
</su>
<su id="bolt-arz-DF-175-182187-574883_p53_su3">
نخرج من الموضوع ونسيب حبايب نوارة يتكلموا مع بعض
</su>
<su id="bolt-arz-DF-175-182187-574883_p53_su4">
وحلال على شيخنا كم الحسنات اللى هياخدها
</su>
<su id="bolt-arz-DF-175-182187-574883_p53_su5">
صدقونى احنا اللى بنديهم الفرصة
</su>
<su id="bolt-arz-DF-175-182187-574883_p53_su6">
انا اول واحدة هخرج
</su>
</post>
<post id="bolt-arz-DF-175-182187-574883_p57">
<su id="bolt-arz-DF-175-182187-574883_p57_su1">
للاسف كل ما اشوف مستوى الحوار بيوصل بينا لفين
</su>
<su id="bolt-arz-DF-175-182187-574883_p57_su2">
وعدم قدرتنا على احتمال وتقبل الرأى الاخر
</su>
<su id="bolt-arz-DF-175-182187-574883_p57_su3">
وهجومنا العنيف على الاخرين بالرغم من اننا ننتقد هذا التصرف منهم
</su>
<su id="bolt-arz-DF-175-182187-574883_p57_su4">
ثم نقوم نحن بمثله
</su>
<su id="bolt-arz-DF-175-182187-574883_p57_su5">
اعرف ان بلدنا لسه قدمها كتيـــــــــــــــــــــر اوى على ماتتقدم وتبقى دوله ديمقراطيه
</su>
<su id="bolt-arz-DF-175-182187-574883_p57_su6">
كنت اتمنى اننا نقول وجهه نظرنا بهدوء سواء مع او ضد
</su>
<su id="bolt-arz-DF-175-182187-574883_p57_su7">
لكن للاسف هذا هو حالنا
</su>
<su id="bolt-arz-DF-175-182187-574883_p57_su8">
ربنا يسترها علينا
</su>
<su id="bolt-arz-DF-175-182187-574883_p57_su9">
واطلب من الاداره غلق الموضوع
</su>
</post>
<post id="bolt-arz-DF-175-182187-574883_p75">
<su id="bolt-arz-DF-175-182187-574883_p75_su1">
شفتوا كلنا معجبناش طريقة كلامها
</su>
<su id="bolt-arz-DF-175-182187-574883_p75_su2">
بس والله لما قريتة تانى هيا عندها حق
</su>
<su id="bolt-arz-DF-175-182187-574883_p75_su3">
وللاسف الكل قعد يشتم فيها بس فعلا معظم اللى قالته عندها حق فيه
</su>
<su id="bolt-arz-DF-175-182187-574883_p75_su4">
اما ابوها وامها فحرام نتكلم عنهم يعنى نقول هيه قليلة الادب ونعمل زيها
</su>
<su id="bolt-arz-DF-175-182187-574883_p75_su5">
بس لو تبطل اسلوبها ده والله كلامها صح
</su>
</post>
<post id="bolt-arz-DF-175-182187-574883_p82">
<su id="bolt-arz-DF-175-182187-574883_p82_su1">
يا جماعة محدش بيشكك ف نية الشيخ كلنا بنستفيد من علمه ربنا يجازيه خير بس كلامها بغض النظر عن الاسلوب الصعب دة لكنه منطقى جدا, الاولى اننا نشوف الفلوس اللى اتسرقت من بلدنا بدا منلم من بياعين الخضار و الموظفين فلوس للجيش اللى سحلنا
</su>
<su id="bolt-arz-DF-175-182187-574883_p82_su2">
و لا انتو عايزينها تكمل دولة عسكرية سبحان الله احنا لا ننتقد الشيخ نفسه الانتقاد ف فكرة المعونة نفسها و الشيخ دة بشر و كلنا عرضة للانتقاد مدام فكرة بعيدة للدين ولا يعنى الشيخ معصوم مكلنا ممكن نفكر ف حاجة و نكتشف انها مكنتش مناسبة, غريبة دى
</su>
</post>
<post id="bolt-arz-DF-175-182187-574883_p83">
<su id="bolt-arz-DF-175-182187-574883_p83_su1">
اسلوبكم وحش اووووووووووووووووووووووووووووووووووووووووووووووووو وووووي ورديء ودون المستوى شتيمه واب وام وحاجات غريبه وتعصب فظيع للشيخ محمد حسان اللي انا شخصيا بحبه جدا وبحترمه لكن انا شايفه ان التعصب دا يا يكون لدين يا لوطن غير كدا دا تعصب غير مبرر بصراحه
</su>
<su id="bolt-arz-DF-175-182187-574883_p83_su2">
اما بالنسبه للمقال انا لما بدخل بقرأ المقال نفسه واشوف الكلام صح ولا غلط والله لا تهمني نواره بقى تبقى مين ولا تواجهتها ايه ولا بحبها ولا بكرهها ولا احب اديها اكبر من حجمها...
</su>
<su id="bolt-arz-DF-175-182187-574883_p83_su3">
لكن انتوا بصراحه تعصبكم مالهوش اي 30 لازمه والشيخ محمد نفسه مظونش يعجبه الطريقه دي ولو بتحبوه اووووووووي كدا اتعلمه منه حاجه واحده( الادب في الحوار) والله عمره ما سمعته بيغلط فحد او بيشتم حد حتى لو الشخص دا شتمه اتعلمه اخلاقه قبل ما تموتوا نفسكم فالدفاع عنه وتبقوا عايزين تمشوا ورا اشخاص من غير تفكير...
</su>
</post>
</multipost>
