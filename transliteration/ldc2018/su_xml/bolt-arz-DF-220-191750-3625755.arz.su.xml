<multipost id="bolt-arz-DF-220-191750-3625755" language="Arabic">
<post id="bolt-arz-DF-220-191750-3625755_p1">
<su id="bolt-arz-DF-220-191750-3625755_p1_su1">
 السلام عليكم
</su>
<su id="bolt-arz-DF-220-191750-3625755_p1_su2">
 امبارح كنت قاعد مع واحد صاحبى وقلى ان الراجل الى بيغير عنده الزيت كان بيضحك عليه
</su>
<su id="bolt-arz-DF-220-191750-3625755_p1_su3">
 قلتله ازاي 
</su>
<su id="bolt-arz-DF-220-191750-3625755_p1_su4">
 فقالى انا كنت بغير زيت قالتكس السايب (هو موجود فى جركن 20 لتر وهو نفس الزيت بنفس المواصفات الموجود فى الجراكن 5 و4 لتر فكان بيغير السليب وخلاص 
</su>
<su id="bolt-arz-DF-220-191750-3625755_p1_su5">
 فقله الراجل ان زيت موبل السايب 3.5 لتر 45 جنيه بينما زيت كالتكس السايب 3.5 سعره 40 جنيه 
</su>
<su id="bolt-arz-DF-220-191750-3625755_p1_su6">
 طبعا موبل افضل من كالتكس فغير الى موبل 
</su>
<su id="bolt-arz-DF-220-191750-3625755_p1_su7">
 امبارح اكتشف انه موبل الى بيغيره هو لمحركات الديزل وكان مكتوب على الجركن درجه اللزوجه w 50 
</su>
<su id="bolt-arz-DF-220-191750-3625755_p1_su8">
 طبعا اتخانق مع البياع والبياع قله انه عادى وممكن يشتغل ومش بياثر فى حاجه
</su>
<su id="bolt-arz-DF-220-191750-3625755_p1_su9">
 السؤال ايه الفرق بين زيت محركات البنزين والديزل من حيث كل شيء من خواص كيميائيه وفيزياقيه او اى خواص اخرى 
</su>
<su id="bolt-arz-DF-220-191750-3625755_p1_su10">
 و ايه الاضرار الى ممكن تحدث لو استخدم الزيت (مع العلم انه فضل يستعمله لمده سنه )
</su>
</post>
<post id="bolt-arz-DF-220-191750-3625755_p3">
<su id="bolt-arz-DF-220-191750-3625755_p3_su1">
 زيت الديزل بيبقى اتقل شويه و بينصحو بيه لو الماتور خفيف او العربيه قديمه بس يا ريت بلاش الزيت السايب لان فرق السعر لا يذكر
</su>
<su id="bolt-arz-DF-220-191750-3625755_p3_su2">
 زيت كالتكس الجركن ب 42 جنيه و انت بتقول السايب ب 40
</su>
<su id="bolt-arz-DF-220-191750-3625755_p3_su3">
 لو عربيته قديمه يريح نفسه و يحط زيت التعاون او زيت شل الاحمر بيقعد 3000 كيلو و 62 جنيه
</su>
</post>
<post id="bolt-arz-DF-220-191750-3625755_p4">
<su id="bolt-arz-DF-220-191750-3625755_p4_su1">
 عادي جداا بيتحط للمواتير الخلصانه واللي بتودع ومالوش اي تأثير اصل فيه مثل بيقول ضربوا الاعور علي عينه قال خربانه خربانه :d
</su>
</post>
<post id="bolt-arz-DF-220-191750-3625755_p5">
<su id="bolt-arz-DF-220-191750-3625755_p5_su1">
 و عليكم السلام و رحمة الله
</su>
<su id="bolt-arz-DF-220-191750-3625755_p5_su2">
 عادي فيه ناس بتحط الديزل علشان أتقل و بيعيش في المواتير المفوته و مبيبخرش و مبيتحرقش بسرعه زي البنزين
</su>
</post>
<post id="bolt-arz-DF-220-191750-3625755_p7">
<su id="bolt-arz-DF-220-191750-3625755_p7_su1">
 ولا اي حاجة
</su>
<su id="bolt-arz-DF-220-191750-3625755_p7_su2">
 كل ما في الامر انه زيت تقيل ولا يتاثر باللحرارة العالية و علشان كدة بتكتب عليه لمحركات الديزل علشان السخونة فيها زيادة بس مفيش منه اي مشكلة مع البنزين
</su>
</post>
</multipost>
