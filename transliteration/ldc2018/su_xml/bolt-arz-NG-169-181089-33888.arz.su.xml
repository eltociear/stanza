<multipost id="bolt-arz-NG-169-181089-33888" language="Arabic">
<post id="headline">
<su id="headline_su1"> الطالبة الأولى على الثانوية العامة تندد بالفساد وتقرر الهجرة لأمريكا</su>
</post>
<post id="bolt-arz-NG-169-181089-33888_p1">
<su id="bolt-arz-NG-169-181089-33888_p1_su1"> شنت الطالبة رنا أبو بكر الحاصلة على المركز الأول بالثانوية العامة على مستوى الجمهورية بشعبة 'علمي علوم'، هجوماً شديداً على النظام حيث اتهمته بالمسؤولية عن تدمير العملية التعليمية والتحول بمصر من دولة ذات مكانة مرموقة في خمسينيات وستينيات القرن المنصرم إلى دولة تأتي في ذيل بلدان العالم بسبب الفساد المتنامي في كافة المجالات خاصة في التعليم.</su>
<su id="bolt-arz-NG-169-181089-33888_p1_su2"> وأشارت رنا التي تبلغ من العمر سبعة عشر عاماً إلى أن الملايين الذين يذهبون للمدارس لا يستفيدون من مناهج التعليم المختلفة ولا ترعاهم الدولة بل تساهم في تدمير مستقبلهم من خلال عدم توفير الفرص الطيبة للدراسة.</su>
<su id="bolt-arz-NG-169-181089-33888_p1_su3"> وكشفت الطالبة الأولى النقاب عن أن والدها هو الذي دفعها للهجرة للولايات المتحدة من أجل طلب العلم وبناء المستقبل وقال لها (لا يوجد شي هنا ولا يمكن بأي حال من الأحوال أن تتوقعي النبوغ بل قد ينتهي بك الأمر للجلوس في المنزل لتنضمي لملايين العاطلين).</su>
<su id="bolt-arz-NG-169-181089-33888_p1_su4"> قالت إنها قررت تنفيذ نصيحة والدها وأضافت بأنها حتى الآن لم تقرر ما إذا كانت ستعود مستقبلا للعمل فى مصر بمجال الطب بعد إنهاء دراستها أم أنها ستظل في أمريكا طوال حياتها، مشيرة إلى أن المستوى المتقدم للأبحاث الطبية هناك يغري أي طالب بالرحيل عن مصر.</su>
<su id="bolt-arz-NG-169-181089-33888_p1_su5"> وأرجعت رنا أبو بكر رغبتها فى إكمال دراستها بأمريكا إلى ما وصفته بـ'فقر' النظام التعليمي الحالي بالجامعات المصرية، والذي لا يشجع على إجراء أبحاث علمية دقيقة ولا على الإبداع في الدراسة العملية، لتصبح رنا بذلك أول طالبة من أوائل الثانوية على مستوى الجمهورية يقرر عدم إكمال دراسته الجامعية بمصر، بحسب تأكيد الدكتور صديق عبد السلام رئيس رابطة 'أوائل الثانوية العامة'.</su>
</post>
<post id="bolt-arz-NG-169-181089-33888_p2">
<su id="bolt-arz-NG-169-181089-33888_p2_su1"> والله العظيم عندها حق نظامنا التعليمى فاشل جدااا</su>
<su id="bolt-arz-NG-169-181089-33888_p2_su2"> والغريب أنهم بيطالبوا بأطباء وعلماء ومعلمين وغيرهم على مستوى وكفء</su>
<su id="bolt-arz-NG-169-181089-33888_p2_su3"> طيب ازاى ومناهج التعليم اللى مش عارفين يظبطوها كل مايعدلوها تبوظ اكتر</su>
<su id="bolt-arz-NG-169-181089-33888_p2_su4"> مصر كانت مناره العلم الفراعنه كانوا نفسى مره اقول احنا عملنا حاجه مش لسه بنفتخر بحضاره بقالها 7000سنه </su>
<su id="bolt-arz-NG-169-181089-33888_p2_su5"> رحماااااااااااااااااااااااك ياااااااااااارب</su>
</post>
<post id="bolt-arz-NG-169-181089-33888_p3">
<su id="bolt-arz-NG-169-181089-33888_p3_su1"> ربنا يوفقها اكيد قرار صح</su>
<su id="bolt-arz-NG-169-181089-33888_p3_su2"> حرام لما تكون شخصية متفوقة وعندها استعداد للبحث العلمى وانها تكتشف حاجة جديدة كل ده يضيع فى النظام التعليمى اللى شايفينه</su>
<su id="bolt-arz-NG-169-181089-33888_p3_su3"> وزى ماقالت كل الطلبة اللى بيتعلموا هنا مابيسفيدوا حاجة</su>
<su id="bolt-arz-NG-169-181089-33888_p3_su4"> احنا بنذاكر طول السنة ومجرد مابنطلع من الامتحان بننسى كل حاجة</su>
<su id="bolt-arz-NG-169-181089-33888_p3_su5"> وروحنا الكلية اقعد فى مدرج دا ان لاقيتلك مكان اصلا</su>
<su id="bolt-arz-NG-169-181089-33888_p3_su6"> ولا هتفهم حاجة دا ان مانمتش والدكتور بيشرح</su>
<su id="bolt-arz-NG-169-181089-33888_p3_su7"> والله انا شايفة بالتعليم اللى فى مصر تضيع للوقت</su>
<su id="bolt-arz-NG-169-181089-33888_p3_su8"> الواحد بيدرس 16 سنة وبعدين بيشتغل حاجة غير اللى متخرج منها خالص ايه لازمة التعليم بقى</su>
<su id="bolt-arz-NG-169-181089-33888_p3_su9"> ربنا يهديهم ويصلحوا التعليم ده</su>
<su id="bolt-arz-NG-169-181089-33888_p3_su10"> ومش لاقين حاجة يعملوها شوية يشيلوا سنة 6 ابتدائى وبعدين يرجعوها وكمان شوية يشيلوها تانى</su>
<su id="bolt-arz-NG-169-181089-33888_p3_su11"> هنقول ايه وزارة فاضية مش لاقية حاجة تعملها وكل اللى بيتقال وهو (نحن فى دراسة لتحسين العملية التعليمية) </su>
<su id="bolt-arz-NG-169-181089-33888_p3_su12"> لا والله ربنا معاهم بيتعبوا بجد</su>
</post>
</multipost>
