<multipost id="bolt-arz-DF-195-182647-481042" language="Arabic">
<post id="bolt-arz-DF-195-182647-481042_p1">
<su id="bolt-arz-DF-195-182647-481042_p1_su1">
 الموضوع ده كتبته ومسحته اكثر من مره
</su>
<su id="bolt-arz-DF-195-182647-481042_p1_su2">
 طبعا بسبب تفاوت الحالة النفسية مابين فرح او اكتئاب.. قلق و ثقة
</su>
<su id="bolt-arz-DF-195-182647-481042_p1_su3">
 لخبطه يعنى
</su>
<su id="bolt-arz-DF-195-182647-481042_p1_su4">
 وبعدين قررت النهاردة انشره
</su>
<su id="bolt-arz-DF-195-182647-481042_p1_su5">
 فيه فصول عشتها مفروض اكملها فى الموضوع ده مش عارف ح اعرف اكتبها ولا لا
</su>
<su id="bolt-arz-DF-195-182647-481042_p1_su6">
 وده برضو بسبب الحالة النفسية اللى رايحة جاية صعود وهبوط
</su>
<su id="bolt-arz-DF-195-182647-481042_p1_su7">
 ممكن خبر فى نشرة يقلب حالك من حال الى حال
</su>
<su id="bolt-arz-DF-195-182647-481042_p1_su8">
 عموما نطول بالنا على بعض ونتوكل على الله فى نشر الموضوع اللى حتبداء حكايتها من اقوالنا ع الفيس بوك
</su>
</post>
<post id="bolt-arz-DF-195-182647-481042_p8">
<su id="bolt-arz-DF-195-182647-481042_p8_su1">
 طيب أحنا ممكن نعمله موضوع عام و كل واحد برده يسرد ألآحداث عنده فى أيام الثوره بنفس الشكل,, 
</su>
<su id="bolt-arz-DF-195-182647-481042_p8_su2">
 أنا دعيت للثوره فى يوم 14,, غير أن فى ديسمبر 2010 حطيت فيديو لمظاهرات عماليه تم فضها بعنف من الأمن المركزى و كان تعليقى على الفيديو : ثورة الغضب قادمه,, 
</su>
<su id="bolt-arz-DF-195-182647-481042_p8_su3">
 طبعاً أنا كنت واخدها تهريج وقتها بس التهريج قلب جد.. و كنت بدون فى أول يومين للثوره لحد ما ألنت أتقطع بعدين حصل ألانفلات الأمنى و حظر التجول,, 
</su>
<su id="bolt-arz-DF-195-182647-481042_p8_su4">
 أنا فاكر ألايام دى لحد دلوقتى,, بس لو خليته موضوع عام أنا هبقى معك بس أنت قول..
</su>
</post>
<post id="bolt-arz-DF-195-182647-481042_p11">
<su id="bolt-arz-DF-195-182647-481042_p11_su1">
 الثورة ومصر
</su>
<su id="bolt-arz-DF-195-182647-481042_p11_su2">
 الاحداث دي ولحد دلوقتي محستش بيها اطلاقا مع اني نزلت مصر يوم خمسة وعشرين يناير ذات نفسه
</su>
<su id="bolt-arz-DF-195-182647-481042_p11_su3">
 بس نزلت بعربية اسعاف م المطار عالمستشفى كنت مشلولة
</su>
<su id="bolt-arz-DF-195-182647-481042_p11_su4">
 تاني يوم عملت عملية خطيرة وكبيرة
</su>
<su id="bolt-arz-DF-195-182647-481042_p11_su5">
 فضلت اسبوع في المستشفى
</su>
<su id="bolt-arz-DF-195-182647-481042_p11_su6">
 طول الليل نسمع ضرب نار
</su>
<su id="bolt-arz-DF-195-182647-481042_p11_su7">
 نسمع صيحات تمويهية من الجبل
</su>
<su id="bolt-arz-DF-195-182647-481042_p11_su8">
 لاننا كنا في مستشفى في سنة اكتوبر وكانت منطقة تعتبر مقطوعة محدش ساكن كلها فاضية
</su>
<su id="bolt-arz-DF-195-182647-481042_p11_su9">
 دخل بلطجية علينا المستشفى فجر يوم من الايام
</su>
<su id="bolt-arz-DF-195-182647-481042_p11_su10">
 كل يوم كان يتنقل اكوام متصابين عساكر ومجندين وناس منهم اللي بيموت ومنهم اللي عينه راحت واللي اتشل كله واللي واللي
</su>
<su id="bolt-arz-DF-195-182647-481042_p11_su11">
 ظروف صحية ربنا ما يكتبها على اي حد
</su>
<su id="bolt-arz-DF-195-182647-481042_p11_su12">
 انا ايامها كنت بقول حتى اليهودي متنمناش له كده
</su>
<su id="bolt-arz-DF-195-182647-481042_p11_su13">
 وكنت بستغرب هل جهنم هيبقى فيها الم اكتر من اللي انا حسيته ده قبل العملية!!
</su>
<su id="bolt-arz-DF-195-182647-481042_p11_su14">
 ولادي في بلد وانا مش عارفة هقدر اسافرلهم تاني وللا لا
</su>
<su id="bolt-arz-DF-195-182647-481042_p11_su15">
 هنعيش اساسا وللا لا
</su>
<su id="bolt-arz-DF-195-182647-481042_p11_su16">
 لما رجعت منعت اي تليفزيون او اخبار تتفتح في البيت
</su>
<su id="bolt-arz-DF-195-182647-481042_p11_su17">
 كان خلاص اللي مريت بيه من رعب وخوف وقلق بجانب العملية اساسا في الاعصاب فمكونتش بقدر اسمع اي حاجة
</su>
<su id="bolt-arz-DF-195-182647-481042_p11_su18">
 ولحد النهاردة معنديش احساس بأي حاجة
</su>
<su id="bolt-arz-DF-195-182647-481042_p11_su19">
 راحت مني حاجات كتيرة اوي من يوم تمنتاشر يناير يوم ما جالي الشلل
</su>
<su id="bolt-arz-DF-195-182647-481042_p11_su20">
 الحمدلله اللي خلاني اقدر استعمل ايدي تاني ولو انهم تسع صوابع بس الحمدلله الحمدلله كانت ايد كاملة
</su>
<su id="bolt-arz-DF-195-182647-481042_p11_su21">
 حاسة اني بوظت الموضوع؟
</su>
</post>
<post id="bolt-arz-DF-195-182647-481042_p30">
<su id="bolt-arz-DF-195-182647-481042_p30_su1">
 بقالى كتير مادخلتش المصطبة
</su>
<su id="bolt-arz-DF-195-182647-481042_p30_su2">
 الموضوع شدنى كل مصرى هو شاهد على الثورة من زاوية تخصه
</su>
<su id="bolt-arz-DF-195-182647-481042_p30_su3">
 مازلت فى مرحلة الصدمة بالرغم من مشاركتى فى الفعاليات ولكنها حالة من فقدان النطق
</su>
<su id="bolt-arz-DF-195-182647-481042_p30_su4">
 اعجبنى احساس المغترب بان النظام السابق هو سبب غربته
</su>
<su id="bolt-arz-DF-195-182647-481042_p30_su5">
 فى قلبى اقول اعدموه الف مرة لانه غربنى واحنى ظهرى وشتت شملى اجمالا هو شوه وجه وقلب مصر لجيل مضى وجيل قادم منه لله
</su>
</post>
<post id="bolt-arz-DF-195-182647-481042_p44">
<su id="bolt-arz-DF-195-182647-481042_p44_su1">
 ايام الثورة شعور بالحماس وع راي الشعر الحلمنتيشي الشباب السيس اسقطوا نظاما ورئيس
</su>
<su id="bolt-arz-DF-195-182647-481042_p44_su2">
 مع العلم ان حاليا شكلنا كدة اسقطنا نفسنا ولا اية الله اعلم
</su>
<su id="bolt-arz-DF-195-182647-481042_p44_su3">
 اجمل احساس لما تحس ان الشعب المصري كله ايد واحدة وكلنا بنخاف ع بعض وكلنا عاوزين حاجة واحدة هي الحررررية
</su>
<su id="bolt-arz-DF-195-182647-481042_p44_su4">
 كان احساس عمري ماحسيته قبل كدة
</su>
<su id="bolt-arz-DF-195-182647-481042_p44_su5">
 ويوم 28 لما عرفنا بالشهداء ورغم ان مافيش ولا شارع مافيهوش شهيد ع الاقل كنا بنقول يابختهم ماتوا شهداء وبنحسدهم
</su>
<su id="bolt-arz-DF-195-182647-481042_p44_su6">
 ونسبة لخطاب المخلوع عيط جمبة مش هانكر بس ارواح الي ماتوا اغلي منه ومن شعب بحاله
</su>
<su id="bolt-arz-DF-195-182647-481042_p44_su7">
 اتمني ايام اللجان الشعبية ترجع تاني والحظر ع اننا نشوف الثورة بتضيع واحدة واحدة ومهما نعمل او نقول العسكر مابيسمعش تقولوش عايش ف كوكب زوحل ولا بلوتوا
</su>
<su id="bolt-arz-DF-195-182647-481042_p44_su8">
 الناس دايما مقسمين الوقت لحاجتين قبل الثورة وبعد الثورة انما انا مقسماها قبل واثناء وبعد
</su>
<su id="bolt-arz-DF-195-182647-481042_p44_su9">
 قبل وبعد حال مايسعدش اي حد انما اثناء الثورة وحدة وكفاح ومطالبة بالحرية شعور ب الامان
</su>
<su id="bolt-arz-DF-195-182647-481042_p44_su10">
 مش شعور بالغربة جو بلدك وانك من تاني هيتداس عليك ومش هاتعرف تقول لا
</su>
<su id="bolt-arz-DF-195-182647-481042_p44_su11">
 ف ربنا معانا
</su>
</post>
<post id="bolt-arz-DF-195-182647-481042_p51">
<su id="bolt-arz-DF-195-182647-481042_p51_su1">
 افضل وصف احسنت وابدعت الناس تايه..ومش لاقيه حد يلمها
</su>
<su id="bolt-arz-DF-195-182647-481042_p51_su2">
 فعلا مفيش هدف
</su>
<su id="bolt-arz-DF-195-182647-481042_p51_su3">
 مفيش معالم
</su>
<su id="bolt-arz-DF-195-182647-481042_p51_su4">
 العاقلين بس هما اللى عرفو ان المحاكمه تمثليه
</su>
<su id="bolt-arz-DF-195-182647-481042_p51_su5">
 لان دى مش القضيه
</su>
<su id="bolt-arz-DF-195-182647-481042_p51_su6">
 القضيه كانت قضيه بلد مقيدة واخدت حريتها
</su>
<su id="bolt-arz-DF-195-182647-481042_p51_su7">
 فكان لازم البلد تنطلق
</su>
<su id="bolt-arz-DF-195-182647-481042_p51_su8">
 واى تقدم واذدهار كان هيكون حكم قاسى على النظام السابق
</su>
<su id="bolt-arz-DF-195-182647-481042_p51_su9">
 زى مثلا لما يكون عندك محل وفيه عامل بيسرقك
</su>
<su id="bolt-arz-DF-195-182647-481042_p51_su10">
 تقوم تمشيه الاول وتجيب واحد تانى ولما المحل يحقق مكاسب ويذهر 
</su>
<su id="bolt-arz-DF-195-182647-481042_p51_su11">
 دة بذات نفسه عقاب للعامل السابق
</su>
<su id="bolt-arz-DF-195-182647-481042_p51_su12">
 مش اقفل المحل واقعد احقق مع العامل الحرامى
</su>
<su id="bolt-arz-DF-195-182647-481042_p51_su13">
 هو هيروح فييين
</su>
<su id="bolt-arz-DF-195-182647-481042_p51_su14">
 الاهم فالمهم كان نفسى ابقى قريب منك واقعد معاك كتيييير
</su>
<su id="bolt-arz-DF-195-182647-481042_p51_su15">
 شكرا
</su>
</post>
</multipost>
