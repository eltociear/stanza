<?xml version="1.0" encoding="UTF-8"?>
<multipost id="bolt-arz-DF-220-191750-3632782" language="Arabic">
<post id="bolt-arz-DF-220-191750-3632782_p1">
<su id="bolt-arz-DF-220-191750-3632782_p1_su1">
ما هو سبب عطل طلمبة البنزين؟
</su>
<su id="bolt-arz-DF-220-191750-3632782_p1_su2">
هل التأخر في تغيير فلتر البنزين؟.
</su>
<su id="bolt-arz-DF-220-191750-3632782_p1_su3">
هل شوائب بنزين 80 ؟.
</su>
<su id="bolt-arz-DF-220-191750-3632782_p1_su4">
هل التأخر في التموين حتي يكون بالتانك ب 10 لتر فقط؟.
</su>
</post>
<post id="bolt-arz-DF-220-191750-3632782_p2">
<su id="bolt-arz-DF-220-191750-3632782_p2_su1">
مضخة البنزين بتبوظ بسب الاهمال فى تنظيف الفلتر
</su>
<su id="bolt-arz-DF-220-191750-3632782_p2_su2">
وبالتالى بيتجمع فى الفلتر الشوائب
</su>
<su id="bolt-arz-DF-220-191750-3632782_p2_su3">
وبعد مالفلتر يتملى بالشوائب مابيقدرش يقوم بوظيفتة كمنقى لشوائب البنزين,
</su>
<su id="bolt-arz-DF-220-191750-3632782_p2_su4">
فابتدخل على المضخة وبتعملها نوع من الانسداد,
</su>
<su id="bolt-arz-DF-220-191750-3632782_p2_su5">
فابتضطر المضخة انها تزود جهدها عشان تقدر تدفع بالبنزين لوحدة التغذية بالماتور
</su>
<su id="bolt-arz-DF-220-191750-3632782_p2_su6">
وبعدين كل اللى انت كاتبة نتيجتة واحدة
</su>
<su id="bolt-arz-DF-220-191750-3632782_p2_su7">
بنزين 80 يعنى شوائب كتير
</su>
<su id="bolt-arz-DF-220-191750-3632782_p2_su8">
انك تسيب التانك فاضى مع وجود بنزين ردىء فى العربية زى ال80 معناة وجود شوائب كتير فى التنك
</su>
<su id="bolt-arz-DF-220-191750-3632782_p2_su9">
وهتلاقى المضخة بتسحب البنزين بالشوائب,
</su>
</post>
<post id="bolt-arz-DF-220-191750-3632782_p3">
<su id="bolt-arz-DF-220-191750-3632782_p3_su1">
على فكرة الشوائب مالهاش أى علاقة بنوع البنزين
</su>
<su id="bolt-arz-DF-220-191750-3632782_p3_su2">
لأن المشكلة فى نظافة خزان المحطة اللى بتمون منه
</su>
<su id="bolt-arz-DF-220-191750-3632782_p3_su3">
ا لأنك ممكن تحط 92 وتنزل الفلتر ماليان زبالة ودى حاجة متجربة
</su>
<su id="bolt-arz-DF-220-191750-3632782_p3_su4">
وأكيد بنزين 80 مرتبط بمحطات مش نمرة واحد
</su>
<su id="bolt-arz-DF-220-191750-3632782_p3_su5">
فطبيعى إنه يكون مش نضيف وخصوصا إن أغلبية المحطات الكبيرة بطلت تجيبه
</su>
<su id="bolt-arz-DF-220-191750-3632782_p3_su6">
حاول تغير الفلتر كل 10000كم لأن ده أفضل
</su>
</post>
<post id="bolt-arz-DF-220-191750-3632782_p6">
<su id="bolt-arz-DF-220-191750-3632782_p6_su1">
أنا مكملتش بالفلتر 10000 كم يادوب 3000 كم بس خلال 5 شهور ! والطلمبة باظت والحمد لله.
</su>
<su id="bolt-arz-DF-220-191750-3632782_p6_su2">
مش عارف يمكن تانك البنزين محتاج تنظيف لإن العربية منذ 1997
</su>
<su id="bolt-arz-DF-220-191750-3632782_p6_su3">
بس مش عارف الموضوع دا مكلف والا لا !
</su>
</post>
<post id="bolt-arz-DF-220-191750-3632782_p8">
<su id="bolt-arz-DF-220-191750-3632782_p8_su1">
السلام عليكم... في حاجه تانيه مهمه وهي ان الطرمبه عندك ( زي العربيات الجديده ) بتشتغل بالكهربا
</su>
<su id="bolt-arz-DF-220-191750-3632782_p8_su2">
وممكن تعد ساعات شغاله اثناء السفر
</su>
<su id="bolt-arz-DF-220-191750-3632782_p8_su3">
فطبعا بتسخن وهي مصممه انها بتعتمد علي مستوي البنزين المرتفع في التانك لتبريدها
</su>
<su id="bolt-arz-DF-220-191750-3632782_p8_su4">
- يعني اقل من ربع التانك يسخن الطرمبه
</su>
<su id="bolt-arz-DF-220-191750-3632782_p8_su5">
وممكن تتحرق + الشوائب فرصتها اكبر للدخول في دوره البنزين والتانك شبه فاضي
</su>
<su id="bolt-arz-DF-220-191750-3632782_p8_su6">
وده يسد فلتر الطرمبه ( ده غير الفلتر الاساسي ) ويزيد حمل الشفط علي الطرمبه...
</su>
<su id="bolt-arz-DF-220-191750-3632782_p8_su7">
اذن الخلاصه ان سيادتك تمون من محطه سمعتها طيبه وماتسيبش التانك للحد الادني.
</su>
</post>
</multipost>
