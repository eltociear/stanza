<multipost id="bolt-arz-DF-175-182187-574054" language="Arabic">
<post id="bolt-arz-DF-175-182187-574054_p10">
<su id="bolt-arz-DF-175-182187-574054_p10_su1">
 موضوع المعونة دة يا جماعة مرتبط بمعاهدة كامب زفت ديفيد
</su>
<su id="bolt-arz-DF-175-182187-574054_p10_su2">
 واللى عايز يلغيها يلغى المعاهدة الاول
</su>
<su id="bolt-arz-DF-175-182187-574054_p10_su3">
 لان فى المعاهدة قصاد معونتنا معونة اسرائيل والمعونتين بيروحوا لتسليح الجيش
</su>
<su id="bolt-arz-DF-175-182187-574054_p10_su4">
 مش عشان الشعب ياكل ويشرب بيها
</su>
<su id="bolt-arz-DF-175-182187-574054_p10_su5">
 فدى حاجة ودى حاجة
</su>
<su id="bolt-arz-DF-175-182187-574054_p10_su6">
 وومش اى واحد معدى فى الشارع هيقول نلغى المعونة هتقول امريكا عنيا هلغيها
</su>
<su id="bolt-arz-DF-175-182187-574054_p10_su7">
 الموضوع اكبر بكتير
</su>
</post>
<post id="bolt-arz-DF-175-182187-574054_p18">
<su id="bolt-arz-DF-175-182187-574054_p18_su1">
 وفعلا معروف من زمان ان الجنزورى هو اللى باع القطاع العام كله
</su>
<su id="bolt-arz-DF-175-182187-574054_p18_su2">
 وهو اللى عمل مشروع توشكى الفاشل
</su>
<su id="bolt-arz-DF-175-182187-574054_p18_su3">
 انما اية هى انجازاته نفسى اعرف؟
</su>
</post>
<post id="bolt-arz-DF-175-182187-574054_p21">
<su id="bolt-arz-DF-175-182187-574054_p21_su1">
 هوا صحيح بياخدوا فلوس الغلابه والبلد منهوبه من اغنياءها الحراميه !ّ!!!
</su>
<su id="bolt-arz-DF-175-182187-574054_p21_su2">
 بس لا لا لا لا للفتنه
</su>
<su id="bolt-arz-DF-175-182187-574054_p21_su3">
 ومش كل حاجه يقولوا حرام ولا حلال
</su>
<su id="bolt-arz-DF-175-182187-574054_p21_su4">
 ياااااااااارب احفظ مصر من عيالها يااااااااارب
</su>
</post>
<post id="bolt-arz-DF-175-182187-574054_p25">
<su id="bolt-arz-DF-175-182187-574054_p25_su1">
 المشاركة الأصلية كتبت بواسطة نادين2009 والله انا ندمت انهم يخصموا من مرتبى عشان التبرع ده
</su>
<su id="bolt-arz-DF-175-182187-574054_p25_su2">
 لأن فعلا المفروض الأولى انهم يستردوا الفلوس اللى مهربها مبارك والحرميه والوزراء ودى بالمليارات وبعد كده يبقى يشحتوا من الشعب الغلبان
</su>
<su id="bolt-arz-DF-175-182187-574054_p25_su3">
 البلد فيها خير كتير بس هما ناهبينه وباصين على اللى فايدين الغلابه
</su>
<su id="bolt-arz-DF-175-182187-574054_p25_su4">
 والشيخ محمد حسان الله أعلم بنواياه
</su>
<su id="bolt-arz-DF-175-182187-574054_p25_su5">
 الله اعلم بنواياه فعلا لانها خير ان شاء الله ده حتى الراجل سابها خالص هو مجرد طرح الفكرة لوجه الله ثم الحفاظ على كرامة مصر وتركها لغيره بس احنا كده منشكش غير فى المحترمين
</su>
</post>
<post id="bolt-arz-DF-175-182187-574054_p31">
<su id="bolt-arz-DF-175-182187-574054_p31_su1">
 ربنا يهدى يارب والناس تفكر بعقلانيه شويه
</su>
<su id="bolt-arz-DF-175-182187-574054_p31_su2">
 يعنى نسيب البلد تقع والاقتصاد بقى شبه منهار ونستنى الفلوس المهربه لما تيجى وياعالم
</su>
<su id="bolt-arz-DF-175-182187-574054_p31_su3">
 ولا المعونه اللى مشهتكلف حاجه
</su>
<su id="bolt-arz-DF-175-182187-574054_p31_su4">
 سبحانك ربى
</su>
<su id="bolt-arz-DF-175-182187-574054_p31_su5">
 الله المستعان على ما يصفون
</su>
</post>
<post id="bolt-arz-DF-175-182187-574054_p35">
<su id="bolt-arz-DF-175-182187-574054_p35_su1">
 يروح هو يجيب الاموال المنهوبة
</su>
<su id="bolt-arz-DF-175-182187-574054_p35_su2">
 مادام الموضوع سهل اوى ان اى حد يجيب الفلوس من بره
</su>
<su id="bolt-arz-DF-175-182187-574054_p35_su3">
 اللى عمله محمد حسان ده اللى هو اضعف الايمان
</su>
<su id="bolt-arz-DF-175-182187-574054_p35_su4">
 وده من اعظم الجهاد فى سبيل الله لان الوطن امانة سنحاسب عليه يوم الدين
</su>
<su id="bolt-arz-DF-175-182187-574054_p35_su5">
 وياريت يعمل حاجة او يقول رأى ينفع به البلد
</su>
<su id="bolt-arz-DF-175-182187-574054_p35_su6">
 زى الشيخ حسان بارك الله فيه
</su>
<su id="bolt-arz-DF-175-182187-574054_p35_su7">
 وبعدين الناس كلها موافقة على الفكرة يعنى يهدى ويريح نفسه
</su>
</post>
<post id="bolt-arz-DF-175-182187-574054_p46">
<su id="bolt-arz-DF-175-182187-574054_p46_su1">
 أنا مش فاهمة هو أيه اللي حرام و ما هو دليل التحريم هو يعني أي كلام وخلاص
</su>
<su id="bolt-arz-DF-175-182187-574054_p46_su2">
 وأنما قال إن مصر قمة و قامة ومن يريد أن يتعامل معها يجب و أن يتعامل من هذا المنطلق لا على أساس من الدونية يعني بالبلدي لاتكون العلاقة بيننا وبين أمريكا على أساس مبدأ حسنة وأنا سيدك
</su>
</post>
<post id="bolt-arz-DF-175-182187-574054_p47">
<su id="bolt-arz-DF-175-182187-574054_p47_su1">
 ليه فعلا لحد الان مفكروش يخلوا الصناديق الخاصة لصالح المجتمع كله
</su>
<su id="bolt-arz-DF-175-182187-574054_p47_su2">
 مش لصالح الشركات الى تملكها بس دى فيها مليارات
</su>
<su id="bolt-arz-DF-175-182187-574054_p47_su3">
 على فكرة الى الان اصحاب المصالح بيحركوا الحكومة علشان ميتحققش اى هدف من اهداف الثورة
</su>
<su id="bolt-arz-DF-175-182187-574054_p47_su4">
 تحرمهم من المزايا الى بيحصلوا عليها
</su>
<su id="bolt-arz-DF-175-182187-574054_p47_su5">
 يعنى عايزين ثورة كدة وكدة
</su>
<su id="bolt-arz-DF-175-182187-574054_p47_su6">
 المهم تكون بعيدة عنهم وعن الغنائم الى مكتوبالهم
</su>
</post>
</multipost>
