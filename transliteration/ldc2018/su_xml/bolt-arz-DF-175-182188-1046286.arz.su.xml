<?xml version="1.0" encoding="UTF-8"?>
<multipost id="bolt-arz-DF-175-182188-1046286" language="Arabic">
<post id="bolt-arz-DF-175-182188-1046286_p1">
<su id="bolt-arz-DF-175-182188-1046286_p1_su1">
من وجهة نظري ان مطالب الثوار تختلف تماما عن افعالهم و انا مش ضد الثورة بالعكس الثورة عملتلنا كتيير بس انا الثورة عندي بدأت من اول 25 يناير و انتهت 11 فبراير اما البعد كدة دة تهريييييييييييج رسمي ولو الكلام دة غلط حد يقولي
</su>
<su id="bolt-arz-DF-175-182188-1046286_p1_su2">
طلبات الثوار التى تم الاتفاق عليها بشكل نهائي وبيانها كالتالى :-
</su>
<su id="bolt-arz-DF-175-182188-1046286_p1_su3">
1- عايزين دولة قانون، بس محدش من الثوار يتحاكم علي حرق واتلاف الممتلكات العامه والخاصه
</su>
<su id="bolt-arz-DF-175-182188-1046286_p1_su4">
2- عايزين ديمقراطية، بس اللى يعارض يبقى فلول...
</su>
<su id="bolt-arz-DF-175-182188-1046286_p1_su5">
3- عايزين هيبة الدوله، بس نسب ونشتم كل المسئولين
</su>
<su id="bolt-arz-DF-175-182188-1046286_p1_su6">
4- عايزين نكون دوله عندها ثقافه، والشعب كلة من ساعة الثوره بيفتي في السياسه والقانون والحرب
</su>
<su id="bolt-arz-DF-175-182188-1046286_p1_su7">
5- عايزين محاكمة عادلة لمبارك وأعوانه، بس لو مخدش اعدام يبقى القضاء معاه.. ومش هنسكت
</su>
<su id="bolt-arz-DF-175-182188-1046286_p1_su8">
6- عايزين الأمن يرجع الشارع، بس نضرب الشرطه و نهزء اى ظابط وماحدش يحاسبنا
</su>
<su id="bolt-arz-DF-175-182188-1046286_p1_su9">
7- عايزين انتخابات حرة ونزيهة والشعب هو اللى يختار ، بس الناس متخترش الاسلاميين
</su>
<su id="bolt-arz-DF-175-182188-1046286_p1_su10">
8- عايزين نأجل الانتخابات عشان الاحزاب تنظم نفسها، بس لو الانتخابات اتأجلت يبقى الجيش عايز يسيطر على الحكم
</su>
</post>
<post id="bolt-arz-DF-175-182188-1046286_p3">
<su id="bolt-arz-DF-175-182188-1046286_p3_su1">
كلامك صح واللهى بس دوول قله عارفه نفسها وبأذن الله يد الله هى العليا
</su>
<su id="bolt-arz-DF-175-182188-1046286_p3_su2">
الله المستعان
</su>
</post>
<post id="bolt-arz-DF-175-182188-1046286_p6">
<su id="bolt-arz-DF-175-182188-1046286_p6_su1">
المشكلة يا حبيبتي ان مفيش حاجة متفسرة صح
</su>
<su id="bolt-arz-DF-175-182188-1046286_p6_su2">
عايزين دولة قانون..بس لما القانون ده هايطبق علينا احنا بس كثوار والناس التانية براحتها خاااالص.... يبقي يولع القانون ( وياريت حد يغلطني )
</su>
<su id="bolt-arz-DF-175-182188-1046286_p6_su3">
عايزين ديموقراطية.. بس متبدأش انت وتضربني عشان بقول رأيي واما اجي اضربك تقوللي مانت ثورجي يعني مجرررررم وبلطجي
</su>
<su id="bolt-arz-DF-175-182188-1046286_p6_su4">
عايزين هيبة الدولة.. مش هيبة الحرامية اللي واكلين البلد في كرشهم
</su>
<su id="bolt-arz-DF-175-182188-1046286_p6_su5">
عايزين دولة يكون عندها ثقافة.. والثقافة تبتدي من القراية والنقاش واحترام اختلاف الاراء.. مش رأيي هو الصح ومينفعش حد يكسفني وخلااااص
</su>
<su id="bolt-arz-DF-175-182188-1046286_p6_su6">
عايزين محاكمة عادلة لمبارك واعوانه.. واكيد مش من العدل انهم يعدموا كل الادلة ضده ويقلبوا شهود الاثبات لشهود نفي وفي المقابل نقول ده رأي القانون ولازم نقبل بيه !!!!!
</su>
<su id="bolt-arz-DF-175-182188-1046286_p6_su7">
عايزين الامن اللي بجد يرجع للشارع.. مش حضرة الظابط الباشا البيه سيادة اللوا اللي نازل يتأمر علي نفوخنا كلنا ولما اسأله ليه يا باشا اخد بالجزمة
</su>
<su id="bolt-arz-DF-175-182188-1046286_p6_su8">
عايزين انتخابات حرة ونزيهه والشعب هو اللي يختار.. سواء اسلاميين او ليبراليين الشعب حر في اختياره.. طالما مبستغلش الدين للترويج السياسي او استغل بردو قهر الدين للترويج السياسي
</su>
<su id="bolt-arz-DF-175-182188-1046286_p6_su9">
وكنا عاوزين الانتخابات فعلا تتأجل عشان الناس كلها تنظم نفسها..بس تقدري تقوليلي ايه الرابط بين تأجيل الانتخابات وبقاء المجلس العسكري في الحكم ؟؟؟؟ !!!!!!!!
</su>
<su id="bolt-arz-DF-175-182188-1046286_p6_su10">
بالله بلاش نقعد نظلم في بعضنا كده ونسيب المجلس يضحك علينا كلنا
</su>
<su id="bolt-arz-DF-175-182188-1046286_p6_su11">
المجلس الاول كان بيفرق بين الاسلاميين والوسطيين والعلمانيين... دلوقتي لعبتوا علي الشعب والثوار ونسي اصلا ان الثوار دول هما الشعب اكيد حضرتك تعرفي حد في محيط حياتك من الثوار زي مانا اعرف ناس في محيط حياتي من اللي عاوزين الاستقرار اللي هو في الاول والاخر كلنا مصريين
</su>
</post>
</multipost>
