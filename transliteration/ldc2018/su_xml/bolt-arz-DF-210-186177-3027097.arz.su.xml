<multipost id="bolt-arz-DF-210-186177-3027097" language="Arabic">
<post id="bolt-arz-DF-210-186177-3027097_p1">
<su id="bolt-arz-DF-210-186177-3027097_p1_su1">
 لا تحزن يا مبارك فهي الحياة قد ظلمت من الاخرين وعم الفساد رغما عنك عشنا في رخاء الحب وضعف المال ولو خيروني لأختارك ليس فقط رئيسا للجمهورية انما رئيسا لانفاسي فخذ مني ما تشاء انا طالب روحة فداك دمة ما نمي لولا الله ولولاك ياحبيبي ياريس ياحبيبي لا تحزن cela vie
</su>
<su id="bolt-arz-DF-210-186177-3027097_p1_su2">
 الى كل مصري بيطالب بازاله اسم مبارك من انجازته
</su>
<su id="bolt-arz-DF-210-186177-3027097_p1_su3">
 احب اقوله حاجه لو عندك كرامة الغي انجزات مبارك من حياتك وعيش عيشه اهلك يعني :
</su>
<su id="bolt-arz-DF-210-186177-3027097_p1_su4">
 1- ارمي الموبايل او احرقه
</su>
<su id="bolt-arz-DF-210-186177-3027097_p1_su5">
 2- ارمي الدش واشتري اريال وخليك في القناة الاولي والتانية
</su>
<su id="bolt-arz-DF-210-186177-3027097_p1_su6">
 3-بلاش تركب مترو ولا تركب اتوبيسات سي تي ايه ولا غيره اخرك الترماي ولا قول للثورة ترجعلك الاتوبيس الاحمر تاني
</su>
<su id="bolt-arz-DF-210-186177-3027097_p1_su7">
 4- لو تعبت ورحت مستشفي ان شاء الله مترحوش مستشفي ولا مركز اتبني فعهده
</su>
<su id="bolt-arz-DF-210-186177-3027097_p1_su8">
 5- قوم اعمل مليونية علشان نهد مكتبه الاسكندرية ولا مستشفي 57357 والكام كوبري اللي بناهم على كام فندق ومطارات ومصانع يعني نهد كله علشان نبداء على نضيف نجبهم الارض
</su>
<su id="bolt-arz-DF-210-186177-3027097_p1_su9">
 نقفل المدن الجديدة اللي عملها واللي عايش هناك جيب بعضك واقعد في خيمة في الميدان لو عندك كرامة ارمي عربيتك الجديدة وقضيها موتورجل
</su>
<su id="bolt-arz-DF-210-186177-3027097_p1_su10">
 لو عندك كرامة وبتقول انك مصري وارفع راسك فوق يبقي اعمل كل ده وابداء من جديد امسح اللي فات كله وعيش عيشه اهلك اه ونسيت قوم فز من النت والفيس بوك
</su>
<su id="bolt-arz-DF-210-186177-3027097_p1_su11">
 قال رب العزة عز وجل ولاتنسوا الفضل بينكم"صدق الله العظيم
</su>
<su id="bolt-arz-DF-210-186177-3027097_p1_su12">
 يعني لو احد له فضل عليك حتي لو كان كافر لا تنكره فضله ولا هنا معناها النهي يعني امر اللهي يارب انا منستش الفضل اللهم اني اشهدك واشهد عبادك اجمعين اني لاانسى فضل احد على واني اوقر كبيري وارحم صغيري كما امرني نبيك الكريم اللهم بلغه مني السلام وابلغه مني اتباعي لسنته وايماني برحمته ورحمتك يا ارحم الراحمين
</su>
</post>
<post id="bolt-arz-DF-210-186177-3027097_p3">
<su id="bolt-arz-DF-210-186177-3027097_p3_su1">
 أسفة أشد الأسف لسماع هذا الكلام منك
</su>
<su id="bolt-arz-DF-210-186177-3027097_p3_su2">
 نسيت أخوانك اللي دفنوا أحياء في الدويقة
</su>
<su id="bolt-arz-DF-210-186177-3027097_p3_su3">
 نسيت أنبوبة الغاز اللي وصلت 30 جنيه في حين أنه يصدر الغاز في اسرائيل
</su>
<su id="bolt-arz-DF-210-186177-3027097_p3_su4">
 نسيت أقربائك اللي اتعذبوا في أمن الدولة
</su>
<su id="bolt-arz-DF-210-186177-3027097_p3_su5">
 نسيت أخوانك شهداء التحرير اللي دفعوا أروحهم ثمن لحريتنا
</su>
<su id="bolt-arz-DF-210-186177-3027097_p3_su6">
 نسيت أبائك اللي ماتوا لأنه رفض علاجهم على نفقة الدولة
</su>
<su id="bolt-arz-DF-210-186177-3027097_p3_su7">
 نسيت من عاشوا تحت خط الفقر وهو ينهب خيرات البلد
</su>
<su id="bolt-arz-DF-210-186177-3027097_p3_su8">
 قلتها لك من قبل وأقولها ثانية العدالة تقتضي أن يحاسب كل مخطئ على أخطائه مهما كانت أفعاله فالزاني يجب أن يحاسب حتى وإن كان يتصدق والسارق يجب أن يحاسب حتى وإن كان يصلي..................
</su>
<su id="bolt-arz-DF-210-186177-3027097_p3_su9">
 ما ذكرته من أفضال هذا ليس فضل بل هو واجب يحتمه عليه منصبه
</su>
<su id="bolt-arz-DF-210-186177-3027097_p3_su10">
 سعيدة أن أرى موضوعاتك مرة ثانية ولكن تعقل قبل كتابة الموضوع
</su>
</post>
<post id="bolt-arz-DF-210-186177-3027097_p6">
<su id="bolt-arz-DF-210-186177-3027097_p6_su1">
 حبيبي صاحب الموضوع في كمان انجازين لحبيبك مبارك مش هقول غيرهم اصل له انجازات كتير بصارحه...........
</su>
<su id="bolt-arz-DF-210-186177-3027097_p6_su2">
 اولهم غرق العبارة السلام2000 ده من افضل انجازات مبارك علي الاطلاق يدوب راح ضحيتهم كام الف كده 
</su>
<su id="bolt-arz-DF-210-186177-3027097_p6_su3">
 مش مهم عندك ولا عند مبارك كام يموت ماهو البلد مليانه
</su>
<su id="bolt-arz-DF-210-186177-3027097_p6_su4">
 التاني قطر الصعيد اللي اتفحم مش اتحرق بس ويعيني ع الناس لسه فيهم واحد بيدافع عن مبارك
</su>
<su id="bolt-arz-DF-210-186177-3027097_p6_su5">
 انا بصراحه مش استبعد ان لو كان الرئيس مبارك اكلنا زلط ورمل وطوب ان فيه ناس تدافع عنه برضو
</su>
<su id="bolt-arz-DF-210-186177-3027097_p6_su6">
 والسبب ايه؟ 
</su>
<su id="bolt-arz-DF-210-186177-3027097_p6_su7">
 مش هجاوب لان الاجابة معروفه للجميع
</su>
<su id="bolt-arz-DF-210-186177-3027097_p6_su8">
 ناهيك عن اعمال امن ادوله واللي بيحصلي في الاقسام
</su>
<su id="bolt-arz-DF-210-186177-3027097_p6_su9">
 اكيد حبيبي صاحب الموضوع كنت في مصر وقتها ولا ايه
</su>
<su id="bolt-arz-DF-210-186177-3027097_p6_su10">
 لو هنتكلم عن انجازات الرئيس مبارك مش هنخلص دول مش سنه ولا اتنين مش فترة ولا فترتين دووووووووووول فترااااااااات 30 سنه..
</su>
<su id="bolt-arz-DF-210-186177-3027097_p6_su11">
 حسبي الله ونعم الوكيل
</su>
<su id="bolt-arz-DF-210-186177-3027097_p6_su12">
 اللهم ارحم كل من دفن في التحرير دفاعا عن وطنه
</su>
</post>
<post id="bolt-arz-DF-210-186177-3027097_p8">
<su id="bolt-arz-DF-210-186177-3027097_p8_su1">
 مش فاهمة حضرتك..شايفة ان ارائى مش بتعجبك..
</su>
<su id="bolt-arz-DF-210-186177-3027097_p8_su2">
 بس كلامى مش كان على كتب الوزارة.. كان على الفترة الطويلة اللى حكم فيها مصر..
</su>
<su id="bolt-arz-DF-210-186177-3027097_p8_su3">
 غصب عن الجميع لازم اسمه هيكون موجود حتى لو مش حابين الامر...
</su>
<su id="bolt-arz-DF-210-186177-3027097_p8_su4">
 تقدر تقولى على مدار 30 سنة فاتوا مين بيحكم مصر..
</su>
<su id="bolt-arz-DF-210-186177-3027097_p8_su5">
 لو اتكلمت عن المترو وغيره يا ترى كانوا فى عهد مين ؟؟؟
</su>
<su id="bolt-arz-DF-210-186177-3027097_p8_su6">
 دا قصدى مهما حاولنا هيفضل اسمه فارض نفسه..
</su>
<su id="bolt-arz-DF-210-186177-3027097_p8_su7">
 وكمان انا مش بدافع عنه..  اخطأ يستحق العقاب زيه زى غيره.. يمهل ولا يهمل...
</su>
<su id="bolt-arz-DF-210-186177-3027097_p8_su8">
 انا قولت وجهة نظرى.. لم افرض رأيي على اى شخص..
</su>
<su id="bolt-arz-DF-210-186177-3027097_p8_su9">
 تقبل تحياتى..
</su>
</post>
<post id="bolt-arz-DF-210-186177-3027097_p14">
<su id="bolt-arz-DF-210-186177-3027097_p14_su1">
 عشان خاطر الحبيب فكرو طيب بس فكرو قبل ما تقرأو هذا الكلام كلام السياسة غلب مشجعين الكورة بلاش نعزب بعض والموضع كفاية علية كدا وبجد ce la vie
</su>
<su id="bolt-arz-DF-210-186177-3027097_p14_su2">
 ايها الناس الاكابر بالقياس فكل شيئ هو مقاس بالقياس
</su>
<su id="bolt-arz-DF-210-186177-3027097_p14_su3">
 في عهد رسول الله الحبيب المصطفي كانو المسلمين احدهم قد ارسل الي الي قريش رسالة اننا قادمون للحرب فقال رسول الله بعد كشفها ما هذا
</su>
<su id="bolt-arz-DF-210-186177-3027097_p14_su4">
 فقام احد الصحابة وقال والله لأقطعن ربقبتة فكان رسول الله صلي الله علية والة واصاحبة قال ان لة اجر كبير قد شهد بدر............
</su>
<su id="bolt-arz-DF-210-186177-3027097_p14_su5">
  ونحن في حربنا المجيدة اكتوووووووووووووووبر القائد الاعلي للضربات الجوية سيادة الرئيس وان كنتم تكذبون فكفي والله كفي والله كفي فلم ابكي يوما كما بكيت علي الرئيس... وانت كانت الحاشية قد خانت البلاد فهو لم يخون
</su>
<su id="bolt-arz-DF-210-186177-3027097_p14_su6">
 فكيف ترضون السجن للذي خاضها حربا وسلام
</su>
<su id="bolt-arz-DF-210-186177-3027097_p14_su7">
 وان كانت المساوئ
</su>
<su id="bolt-arz-DF-210-186177-3027097_p14_su8">
 واموت علي ارضة واموت علي ارضة واموت....الوطن باق والافراد زائلون
</su>
<su id="bolt-arz-DF-210-186177-3027097_p14_su9">
 والنبي بلاش اتساق في التفكير والنبي تغير رأيك بلاش تصمم بلاش تنكر واجب الرئيس والله فداة قلبي وان اراد فداة عيناي وفداة روحي وان طلب
</su>
</post>
<post id="bolt-arz-DF-210-186177-3027097_p19">
<su id="bolt-arz-DF-210-186177-3027097_p19_su1">
 عاش خائنا وسيموت ذليلا 
</su>
<su id="bolt-arz-DF-210-186177-3027097_p19_su2">
 خان دينه ووطنه لإرضاء أعداء الدين من اليهود وساهم فى معاناة المسلمين ووقف حارس أمين على مصالح اليهود 
</su>
<su id="bolt-arz-DF-210-186177-3027097_p19_su3">
 وخان وطنه وشعبه ببيعه للصوص وترك البلد لهم ليتلاعبوا بها وهو لاحس ولاخبر 
</su>
<su id="bolt-arz-DF-210-186177-3027097_p19_su4">
 فعليه من الله ما يستحق من كل نفس أزهقت وقتلت فى سجونه وبتعذيب زبانيته وبكل عائلة شردت بلا مأوى وبكل طفل وأرملة وشيخ تقمم الزبالة بحثا عن لقيمات تسد جوعه وهو فى معزل عن من أمنه الله عليهم فضيعهم وأضاع نفسه عميل اليهود والامريكان
</su>
</post>
<post id="bolt-arz-DF-210-186177-3027097_p23">
<su id="bolt-arz-DF-210-186177-3027097_p23_su1">
 كلام ملوووش أي لازمة هو ممكن يكون نجح في ادخال الخدمات لمصر بس في المقابل ابة ؟ 
</su>
<su id="bolt-arz-DF-210-186177-3027097_p23_su2">
 ان 48 مليون مصري تحت خط الفقر و السياسة الخارجية للدولة في خدمة الأمريكان و كمان أصبح هو وأعوانة عملاء أمريكا و اسرائيل في الشرق الأوسط و هو اللي ضيع كرامة المصري برة لما يبقي الواحد برة يشتكي يتقالة انتا في بلدك كلب يبقي برة بلدك ****** 
</su>
<su id="bolt-arz-DF-210-186177-3027097_p23_su3">
 لا و خد عندك ضحايا عبارة السلام 99 و التعذيب في أقسام الشرطة و...... هقول اية ولا اية دا كفاية اني بطلت أصلي الفجر في الجامع عشان التحريات اللي دخلت فيها عشان بصلي الفجر.... يا عم ربنا يهديك
</su>
</post>
<post id="bolt-arz-DF-210-186177-3027097_p48">
<su id="bolt-arz-DF-210-186177-3027097_p48_su1">
 انا مش اسف يا ريس ولا عمرك هتصعب عليا. 
</su>
<su id="bolt-arz-DF-210-186177-3027097_p48_su2">
 المفروض يعنى انك تصعب علينا دلوقتى عشان انته تعبان ما فى 100 الف واحد كانوا تعبانين قبلك و ماتوا عشام معهومش حق الدوا او مستنيين لسته طويله عشان يتعالجوا على نفقع الدوله وسبحان الله لما حد كان بيتعب منكم او من شله العصابه بتاعت كان بيسافر يتعالج بره و برضه على حساب الدوله. 
</su>
<su id="bolt-arz-DF-210-186177-3027097_p48_su3">
 اللهم لا شماته بس كان لازم هيجى اليوم ده عليك
</su>
<su id="bolt-arz-DF-210-186177-3027097_p48_su4">
 انت مش ابويا
</su>
<su id="bolt-arz-DF-210-186177-3027097_p48_su5">
 مافيش اب ياكل وعياله جعانين او ينام في قصر وعياله ساكنين عشوائيات والجبل يتهد عليهم وهما نايمين ...او يتريق على 1000 واحد الحيتان كلتهم في البحر.
</su>
<su id="bolt-arz-DF-210-186177-3027097_p48_su6">
 مافيش اب يكون من اغنى اغنياء العالم وعنده املاك وعقارات في كل مكان ونص شعبة تحت خط الفقر مطحونين كتير من ولادك حرامية وكتير منهم شحاتين
</su>
<su id="bolt-arz-DF-210-186177-3027097_p48_su7">
 ...وبيتعالج في انضف مستشفيات وعياله نايمين ع الارض في المستشفيات
</su>
<su id="bolt-arz-DF-210-186177-3027097_p48_su8">
 مافيش اب يعلم ولاده الكدب في الاعلام والتزوير في الانتخابات
</su>
<su id="bolt-arz-DF-210-186177-3027097_p48_su9">
 مافيش اب ايده ملطخة بدم اولاده المناضلين في الثورات
</su>
<su id="bolt-arz-DF-210-186177-3027097_p48_su10">
 احنا اسفين يا مصر لاننا سكتنا كتير علي الظلم وكنا سلبين اوووي 
</su>
<su id="bolt-arz-DF-210-186177-3027097_p48_su11">
 احنا اسفين يا ريس علشان مش وقفنا وقولنا لااا 
</su>
<su id="bolt-arz-DF-210-186177-3027097_p48_su12">
 احنا اسفين يا شهيد لاننا مش معكم 
</su>
<su id="bolt-arz-DF-210-186177-3027097_p48_su13">
 احنا اسفين يا ام الشهيد لان بسبب اننا ناخد حريتنا قتل الشهيد 
</su>
<su id="bolt-arz-DF-210-186177-3027097_p48_su14">
 احنا اسفين اووووي يا مصر
</su>
<su id="bolt-arz-DF-210-186177-3027097_p48_su15">
 احنا اسفين على سكوتنا الفترة دى كلها ع اننا سكتنلاك 30سنة من الذل 30سنة من الاهانة وقلى الكرامة 30 من الفقر والجوع 3سنة سرقة ونهب واحتيال واحتلال وبيع فى البلد وتاخد حقوق الشعب ونهبو وكل دة واحنا ساكتين وحمدين ربنا وخايفين ننطق علشان الى كان بينطق كنت بتخلية اخر مرة ينطق فيها وكنا بردو بنسكت 
</su>
<su id="bolt-arz-DF-210-186177-3027097_p48_su16">
 احنا اسفين علشان كنا سلبين وادنالك الفرصة انك تعمل فينا كدا واكتر من كدا بس خلاااااااااااااااااااااااااااص اتنهى عصر الفساد والغباء والغمامة الى الناس كانت عايشة فيها وفقنا خلاص بجد 
</su>
<su id="bolt-arz-DF-210-186177-3027097_p48_su17">
 اسفين ع كل دة وصدقنى والله العظيم عمرنا ماهنسكت عن حقنا تانى ولا هنبقي بهايم عايشين فى الارض وشكرا لانك خلتنا نقوف وخلتنا نثبت للعالم كلو ولنفسنا اننا فعلا ايد وحدة أنا آسف يا أرواح الشهداء
</su>
<su id="bolt-arz-DF-210-186177-3027097_p48_su18">
 انا اسف يا ريس اننا صبرنا عليك كتير.. انا نادم اننا مقمناش بالثوره من سنين مش اسف يا ريس::دانت ياما جوعتنا ومن المجاري شربتنا وبالامراض صيبتنا ولما قولنا نشتكي بالضرب سحلتنا وبالخوف خرستنا كانك مش واحد مننا حتي الامان اللي بيه قرفتنا طلع سراب وبيه علقتنا
</su>
<su id="bolt-arz-DF-210-186177-3027097_p48_su19">
 دا الحرب كان ارحملنا من خيانتك ونهبك ارضنا
</su>
<su id="bolt-arz-DF-210-186177-3027097_p48_su20">
 مش اسف يا ريس
</su>
</post>
</multipost>
