<multipost id="bolt-arz-NG-169-181090-39813" language="Arabic">
<post id="bolt-arz-NG-169-181090-39813_p1">
<su id="bolt-arz-NG-169-181090-39813_p1_su1"> اكبر تورته في العالم مقدمة لايتام مصر في يوم اليتيم</su>
<su id="bolt-arz-NG-169-181090-39813_p1_su2"> لسلام عليكم ورحمة الله وبركاته</su>
<su id="bolt-arz-NG-169-181090-39813_p1_su3"> شبابنا بيقدر بلادنا هو ده شعار حملتنا الجديدة</su>
<su id="bolt-arz-NG-169-181090-39813_p1_su4"> هنعمل اكبر تورته في العالم يكون مرسوم عليها علم مصر</su>
<su id="bolt-arz-NG-169-181090-39813_p1_su5"> فكرت في حاجة اقدر اعملها تكون شرف لمصر</su>
<su id="bolt-arz-NG-169-181090-39813_p1_su6"> لقيت ان احلى واطعم والذ حاجة هي التورته</su>
<su id="bolt-arz-NG-169-181090-39813_p1_su7"> قلت لازم يترسم عليها علم مصر</su>
<su id="bolt-arz-NG-169-181090-39813_p1_su8"> ان شاء الله الفكرة هتتنفذ يوم 2 ابريل...هيكون اول جمعة من شهر ابريل....يوم اليتيم في مصر</su>
<su id="bolt-arz-NG-169-181090-39813_p1_su9"> يعني كل ايتام مصر هم اللى هياكلو التورته</su>
<su id="bolt-arz-NG-169-181090-39813_p1_su10"> يبقى كده عملنا انجاز ودخلنا موسوعة جينيس وفي نفس الوقت عملنا خير</su>
<su id="bolt-arz-NG-169-181090-39813_p1_su11"> الوقت ضيق جداااااااااااااااااااااااااااااااااااااااااااااااا ااا</su>
<su id="bolt-arz-NG-169-181090-39813_p1_su12"> لازم ننجز المهمة ده من دلوقتى</su>
<su id="bolt-arz-NG-169-181090-39813_p1_su13"> اى حد يحب يشارك ويساهم في خير لايتام مصر ولمصر كلها يا ريت يشارك باللى يقدر عليه</su>
<su id="bolt-arz-NG-169-181090-39813_p1_su14"> يعني هتكون شاركت في خير وخليت اسم بلدك في موسوعة جينيس</su>
<su id="bolt-arz-NG-169-181090-39813_p1_su15"> عشان محدش يقول ان الفلوس ده هتترمي على الارض ولا بدل ما نعمل تورته نجيب بيها اكل للفقرا وكده لأ انا خلتها مخصوص لليتيم في مصر</su>
<su id="bolt-arz-NG-169-181090-39813_p1_su16"> ويذكر ان اكبر تورته مسجلة في العالم كانت من نصيب الصين على طول 5 متر وعرض 3 متر</su>
<su id="bolt-arz-NG-169-181090-39813_p1_su17"> ولكن ان شاء الله هنعمل اكبر منها</su>
<su id="bolt-arz-NG-169-181090-39813_p1_su18"> التورته هتكون على شكل مستطيل طوله 12 متر وعرضه 6 متر على مساحة 72متر وارتفاع 2.5 متر</su>
<su id="bolt-arz-NG-169-181090-39813_p1_su19"> الفكرة مش سهلة ومحتاجة شغل جامد من مختصين طبعا</su>
<su id="bolt-arz-NG-169-181090-39813_p1_su20"> هيتم عرض التورته في اشهر الفنادق في القاهرة هيتم الاعلان عن اسمه قريبا</su>
<su id="bolt-arz-NG-169-181090-39813_p1_su21"> الان اتخذنا اجراءات الحملة وتم تسجيل الفكرة في الشهر العقاري المصري وتم الاتفاق مع اكبر الفنادق لأنتاج التورته بالاستعانة بأشهر الشيفات المصرية والعالمية ان لزم</su>
<su id="bolt-arz-NG-169-181090-39813_p1_su22"> ويتم الان ابلاغ موسوعة جينيس للاستعداد لقياس اكبر تورته مصرية في العالم</su>
<su id="bolt-arz-NG-169-181090-39813_p1_su23"> لازم كلنا نشارك</su>
<su id="bolt-arz-NG-169-181090-39813_p1_su24"> للاستفسار</su>
</post>
<post id="bolt-arz-NG-169-181090-39813_p2">
<su id="bolt-arz-NG-169-181090-39813_p2_su31"> الفكرة كويسة ربنا يوفقكم</su>
<su id="bolt-arz-NG-169-181090-39813_p2_su32"> بس انا شايف ان المظاهر مش مهمة</su>
<su id="bolt-arz-NG-169-181090-39813_p2_su33"> بدل التورتة دى ...نقدم الفلوس ونتبرع بيها لاى مصلحة ايتام</su>
<su id="bolt-arz-NG-169-181090-39813_p2_su34"> ع العموم بالتوفيق وجزاكم الله خيرا</su>
</post>
</multipost>
