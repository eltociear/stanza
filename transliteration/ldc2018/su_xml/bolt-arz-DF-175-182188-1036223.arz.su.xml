<?xml version="1.0" encoding="UTF-8"?>
<multipost id="bolt-arz-DF-175-182188-1036223" language="Arabic">
<post id="bolt-arz-DF-175-182188-1036223_p20">
<su id="bolt-arz-DF-175-182188-1036223_p20_su1">
الحقيقة باينة زى عين الشمس
</su>
<su id="bolt-arz-DF-175-182188-1036223_p20_su2">
المجلس العسكرى بيسير على نفس خطى مبارك المهببة
</su>
<su id="bolt-arz-DF-175-182188-1036223_p20_su3">
عايز يخوفنا ويفهمنا أنه هو الامان الوحيد لينا
</su>
<su id="bolt-arz-DF-175-182188-1036223_p20_su4">
بداء يششكننا فى الثوار ويخوفنا منهم ويكرهنا فى الثورة
</su>
<su id="bolt-arz-DF-175-182188-1036223_p20_su5">
وبعدين حط الجيش فى مواجهة الشعب
</su>
<su id="bolt-arz-DF-175-182188-1036223_p20_su6">
وعمل فتنة بين المسلمين والمسحين فى احداث ماسبيرو
</su>
<su id="bolt-arz-DF-175-182188-1036223_p20_su7">
واخيرا اهو بيعمل فتنة بين شعب مصر كله وبين بورسعيد علشان المصريين ياكلو بعض
</su>
<su id="bolt-arz-DF-175-182188-1036223_p20_su8">
ولما يجى وقت تسليم السلطة دة لو جه
</su>
<su id="bolt-arz-DF-175-182188-1036223_p20_su9">
هيقولو ان الاوضاع الامنية غير مسستقرة فى مصر وياجلو تانى
</su>
</post>
<post id="bolt-arz-DF-175-182188-1036223_p31">
<su id="bolt-arz-DF-175-182188-1036223_p31_su1">
ياريت قبل ما ننشر خبر نتحقق من صدقه ومن مصدره علشان ممكن يكون خبر كاذب
</su>
<su id="bolt-arz-DF-175-182188-1036223_p31_su2">
واحنا كده نكون بنساعد فى انتشاره وممكن يكون له عواقب كتير سيئة
</su>
<su id="bolt-arz-DF-175-182188-1036223_p31_su3">
انا مش بدافع عن حد ولا بهاجم حد
</su>
<su id="bolt-arz-DF-175-182188-1036223_p31_su4">
لكن من كتر الكلام والشائعات والفتن اللى اصبحت موجودة اصبحت مبصدقش حد من غير ما يدينى دليل على كلامه والا هيعتبر مزور ومثير للفتن
</su>
<su id="bolt-arz-DF-175-182188-1036223_p31_su5">
تقدر صاحبة الخبر تدينا دليل على الكلام اللى يودى الدنيا فى داهية ويولعها اكتر ماهى والعة ؟
</su>
<su id="bolt-arz-DF-175-182188-1036223_p31_su6">
لو مفيش دليل على صحة الكلام ده فأنا اسفة انى اعتبر الخبر ده ما هو الا بوادر انقلاب عسكرى
</su>
<su id="bolt-arz-DF-175-182188-1036223_p31_su7">
ممكن يكون من داخل الجيش نفسه او من المحاولات الخارجية اللى حاولت توقع بين الشعب والجيش قبل سابق
</su>
<su id="bolt-arz-DF-175-182188-1036223_p31_su8">
ودلوقتى بيحاولو يقلبو الظباط والعساكر على قيادات الجيش والمجلس
</su>
<su id="bolt-arz-DF-175-182188-1036223_p31_su9">
ويبقى فيه منشقين عن الجيش
</su>
<su id="bolt-arz-DF-175-182188-1036223_p31_su10">
ويبقى انقلاب عسكرى وهيصة
</su>
<su id="bolt-arz-DF-175-182188-1036223_p31_su11">
لأنى شوفت فيديو لمسيرة الشباب لوزارة الدفاع
</su>
<su id="bolt-arz-DF-175-182188-1036223_p31_su12">
كان شاب واقف امام عساكر الشرطة العسكرية بيحاول يخطب فيهم ويحرضهم على الكبار  وده انا شفته بعينى وسمعته بودنى
</su>
<su id="bolt-arz-DF-175-182188-1036223_p31_su13">
علشان كده اللى ماعندوش دليل على كلامه يبقى ولا كأنى قريت ولا سمعت حاجة
</su>
</post>
<post id="bolt-arz-DF-175-182188-1036223_p39">
<su id="bolt-arz-DF-175-182188-1036223_p39_su1">
هو من ناحية وزارة الداخلية اكيد اكيد فى ضباط ساعدوا على هذة الكارثة فى بورسعيد
</su>
<su id="bolt-arz-DF-175-182188-1036223_p39_su2">
(انا مش بقصد التعميم لان فى ضباط شرفاء ولا يقلوا وطنيه عن اى مصرى مخلص)
</su>
<su id="bolt-arz-DF-175-182188-1036223_p39_su3">
بس المشكلة ان للاسف وزارة الداخلية لم يتم تطهيرها بعد
</su>
<su id="bolt-arz-DF-175-182188-1036223_p39_su4">
ولسه لجد دلوقتى فى ضباط عندهم ولاء لجبيب العادلى الى طبعا هو والى معه فى السجن عايزين البلد تكون فى فوضى
</su>
<su id="bolt-arz-DF-175-182188-1036223_p39_su5">
المسئولية اكتر على الداخلية مش المجاس العسكرى لانه كده كده هيسلم السلطه فى يونيو.
</su>
</post>
<post id="bolt-arz-DF-175-182188-1036223_p46">
<su id="bolt-arz-DF-175-182188-1036223_p46_su1">
على فكرة بقى كل الا حصل ف الاستاد من تدبير المجلس والشرطة
</su>
<su id="bolt-arz-DF-175-182188-1036223_p46_su2">
هتقوليلى لية
</su>
<su id="bolt-arz-DF-175-182188-1036223_p46_su3">
هاقولكم خليكم معايا
</su>
<su id="bolt-arz-DF-175-182188-1036223_p46_su4">
الماتش من اوله كان قلق وفي نااس حظرت ان محدش يروح
</su>
<su id="bolt-arz-DF-175-182188-1036223_p46_su5">
بس شباب الالتراس مفهموش التحذير دة افتكرو خناقة عادية ذى الا بتحصل كل مرة
</su>
<su id="bolt-arz-DF-175-182188-1036223_p46_su6">
عمرهم ماتوقعو ان هيبقى ف مجزرة بمعنى الكلمة
</su>
<su id="bolt-arz-DF-175-182188-1036223_p46_su7">
الشباب دخلو عادى
</su>
<su id="bolt-arz-DF-175-182188-1036223_p46_su8">
وبلطجية الا كانت مع جماهير البورسعيدى نزلت كذا مرة
</su>
<su id="bolt-arz-DF-175-182188-1036223_p46_su9">
معنى كدا ان في حاجه والامن كان بيسيبهم
</su>
<su id="bolt-arz-DF-175-182188-1036223_p46_su10">
وكان ف كارثه متوقعه
</su>
<su id="bolt-arz-DF-175-182188-1036223_p46_su11">
ثم ماتش ذى دة والمعروف ان بيبقى ف قلق
</su>
<su id="bolt-arz-DF-175-182188-1036223_p46_su12">
لازم التامين يبقى عالى جدا
</su>
<su id="bolt-arz-DF-175-182188-1036223_p46_su13">
وحصل العكس
</su>
<su id="bolt-arz-DF-175-182188-1036223_p46_su14">
وغياب المحافظ ومدير الامن دل على ان ف مرامرة
</su>
<su id="bolt-arz-DF-175-182188-1036223_p46_su15">
والا سمعته ان مدير امن بورسعيد اتغير قبل الماتش ب3 ايام وكان راجل نضيف
</su>
<su id="bolt-arz-DF-175-182188-1036223_p46_su16">
ثم يجى بقى غلق نور الاستاد بعد نص ساعه من الماتش بعد ماخلص
</su>
<su id="bolt-arz-DF-175-182188-1036223_p46_su17">
يعنى عشان الشباب ميعرفوش يهربو
</su>
<su id="bolt-arz-DF-175-182188-1036223_p46_su18">
وكمان غير لحم باب الخروج واى ححد كان بيحاول الخروج قبل نهايه الماتش
</su>
<su id="bolt-arz-DF-175-182188-1036223_p46_su19">
الرد بيكون معندناش اوامر نخرج حد دلوقتى
</su>
<su id="bolt-arz-DF-175-182188-1036223_p46_su20">
الامن ساب البلطجية براحتهم دة غير الفرحة الا كانت فيهم
</su>
<su id="bolt-arz-DF-175-182188-1036223_p46_su21">
الادلة الا بتقول انهم كانو بيتوعدوا لهم
</su>
<su id="bolt-arz-DF-175-182188-1036223_p46_su22">
تفتيش جماهير الاهلى وعدم تفتيش جماهير البورسعيدى
</su>
<su id="bolt-arz-DF-175-182188-1036223_p46_su23">
محدش يقولى اصابع خفية بجد زهقت منها
</su>
<su id="bolt-arz-DF-175-182188-1036223_p46_su24">
الاصابع هتيجى تلحم الباب وتقفل النور
</su>
</post>
</multipost>
