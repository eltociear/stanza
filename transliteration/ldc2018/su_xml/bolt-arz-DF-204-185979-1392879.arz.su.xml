<multipost id="bolt-arz-DF-204-185979-1392879" language="Arabic">
<post id="bolt-arz-DF-204-185979-1392879_p1">
<su id="bolt-arz-DF-204-185979-1392879_p1_su1">
 فى سابقة هى الأولى فى مصر لعمل خريطة لطرق القاهرة وضواحيها على يد شباب مصرى وقام بتنفيذها محمد تيسير 29 عام مهندس كمبيوتر ومنى الجمال زوجين فى مقتبل العمر 
</su>
<su id="bolt-arz-DF-204-185979-1392879_p1_su2">
 محمد حيث قال محمد أنه كان يعانى من التأخير فى المواصلات وصعوبة أيجاد الخط المناسب والأسرع لذهابه لقضاء أعماله حيث يركب الأتوبيس فيدور به فى شوارع القاهرة ويصل بعد ساعتين للمكان الذى يقصده 
</su>
<su id="bolt-arz-DF-204-185979-1392879_p1_su3">
 ففكر فى طريقة لحل هذه المشكلة التى يعانى منها سكان القاهرة أو من يقصدوها لقضاء مصالحهم من المحافظات الأخرى 
</su>
<su id="bolt-arz-DF-204-185979-1392879_p1_su4">
 فقام بعمل بحث عن خطوط المواصلات بهيئة النقل العام بالقاهرة والجيزة وخطوط المترو والميكروبص والعربات التى تنطلق فى كل مكان وحفظها جيداً وقامت بمساعدته زوجته التى تزوج منها حديثاً 
</su>
<su id="bolt-arz-DF-204-185979-1392879_p1_su5">
 وأسسا شبكة كاملة لمساعدة الراكبين 
</su>
<su id="bolt-arz-DF-204-185979-1392879_p1_su6">
 فأسسوا موقع بأسم " روّح.كوم rawa7.com" فهو دليل المواصلات المصرى بيوفر لك محرك بحث يخليك تقدر تدور على أحسن وأسهل مواصلات من المكان اللى إنت فيه لأى مكان تانى فى القاهرة وبمعنى أدق "منين يودى على فين" 
</su>
<su id="bolt-arz-DF-204-185979-1392879_p1_su7">
 فأطلقوا شبكة الإنقاذ وبدأوا فى الترويج لها على الفيس بوك وتويتر 
</su>
<su id="bolt-arz-DF-204-185979-1392879_p1_su8">
 ووجدت الفكرة إقبال هائل من جميع الناس 
</su>
<su id="bolt-arz-DF-204-185979-1392879_p1_su9">
 فانهالت عليهم الأسئلة وعكفوا هم على إجابتها فى فرح بما قدماه من مساعدة إلى غيرهم من التائهين.
</su>
<su id="bolt-arz-DF-204-185979-1392879_p1_su10">
 محمد ومنى أصحاب فكرة "روّح"
</su>
</post>
<post id="bolt-arz-DF-204-185979-1392879_p3">
<su id="bolt-arz-DF-204-185979-1392879_p3_su1">
 براحتك ياسهم بس والله الخدمة فوق الممتازة وعلى فكرة أنا جربتها معاهم
</su>
<su id="bolt-arz-DF-204-185979-1392879_p3_su2">
 وسالتهم عن وجودى برمسيس وعايز اروح مدينة السلام ولو أنا فى مطار القاهرة وعايز اروح مدينة السلام وردوا عليا خلال 6 دقائق بالضبط وبصراحة حاجة ممتازة 
</su>
<su id="bolt-arz-DF-204-185979-1392879_p3_su3">
 وغير كدة مش أنت بس اللى بتسأل على صفحتهم وكمان على الأيميل فدى تعتبر مساعدة لكل واحد عايز يوصل لمكان بسرعة وسهولة 
</su>
<su id="bolt-arz-DF-204-185979-1392879_p3_su4">
 ويعنى أنت حافظ كل شبر فى القاهرة ولا الجيزة طبعاً لا فأكيد بتسأل على المكان اللى عايز تروحه 
</su>
<su id="bolt-arz-DF-204-185979-1392879_p3_su5">
 وهما قربوا عليك المسافة قبل ماتنزل من البيت اوشغلك تبعتلهم السؤال اللى عايزه ويردوا عليك من غير متسأل وتحتار ولا تركب مواصلة غلط وتتأخر عن مواعيدك... 
</su>
<su id="bolt-arz-DF-204-185979-1392879_p3_su6">
 مش تقولى طير.كوم وتتريق على تعب ناس شهور وشهور علشان يريحوا ناس فعلاً بتعانى فى المواصلات.
</su>
<su id="bolt-arz-DF-204-185979-1392879_p3_su7">
 ومفيش شكر على واجب
</su>
</post>
<post id="bolt-arz-DF-204-185979-1392879_p5">
<su id="bolt-arz-DF-204-185979-1392879_p5_su1">
 شكرا لهم على مجهودهم فعلا فكره خميله هتسهل على ناس كتير تجهل دنيا المواصلات....
</su>
<su id="bolt-arz-DF-204-185979-1392879_p5_su2">
 وكما قال رسول الله صلى الله عليه وسلم...كان الله فى عون العبد مادام العبد فى عون اخيه..............
</su>
<su id="bolt-arz-DF-204-185979-1392879_p5_su3">
 مشكوووور ميدو على الخبر
</su>
</post>
</multipost>
