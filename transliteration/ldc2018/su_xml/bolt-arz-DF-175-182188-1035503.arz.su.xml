<?xml version="1.0" encoding="UTF-8"?>
<multipost id="bolt-arz-DF-175-182188-1035503" language="Arabic">
<post id="bolt-arz-DF-175-182188-1035503_p1">
<su id="bolt-arz-DF-175-182188-1035503_p1_su1">
السلام عليكم و رحمة الله و بركاته...
</su>
<su id="bolt-arz-DF-175-182188-1035503_p1_su2">
الاضراب يوم 11 فبراير. غدأً بإذن الله
</su>
<su id="bolt-arz-DF-175-182188-1035503_p1_su3">
رسالتى للاخوات اللى مش مقتنعين بجدوى الاضراب و بيعتقدوا انه هيكون سبب فى خراب البلد و وقوع اقتصادها..
</su>
<su id="bolt-arz-DF-175-182188-1035503_p1_su4">
الاضراب هو حق قانونى و دستورى...
</su>
<su id="bolt-arz-DF-175-182188-1035503_p1_su5">
و وسيلة سلمية يلجأ اليها الشعب عندما تعجز بقية الوسائل عن اجبار المسئولين على تحقيق المطالب و اعطاء الحقوق لاصحابها..
</su>
<su id="bolt-arz-DF-175-182188-1035503_p1_su6">
كل اللى مطلوب هو الامتناع عن الذهاب للعمل لفترة محددة...
</su>
<su id="bolt-arz-DF-175-182188-1035503_p1_su7">
( مــاعــدا الوظائف التى على صلة بأمن المواطن و صحته كالاطباء و المسعفين و الدفاع المدنى و الطيران...)
</su>
<su id="bolt-arz-DF-175-182188-1035503_p1_su8">
طيب لو انتى مش مقتنعة بفكرة الامتناع عن الذهاب للعمل و شيفاها تعطيل للعجلة... على اساس ان العجلة دى ماشاء الله دايرة بسرعة و احنا مش لاحقين على الخير اللى بيعود على المواطن العادى من العجلة...!!!!!!!!
</su>
<su id="bolt-arz-DF-175-182188-1035503_p1_su9">
هقولك خلاص... شاركى بأضعف الايمان... اللى هو ايه ؟؟؟؟؟
</su>
<su id="bolt-arz-DF-175-182188-1035503_p1_su10">
امتنعى عن شراء اى شىء من منتجات الحكومة...
</su>
<su id="bolt-arz-DF-175-182188-1035503_p1_su11">
امتنعى عن سداد فواتيرك الخاصة بالكهرباء او التليفون او المياه او الانترنت ( مؤقتـــــــاً)..
</su>
<su id="bolt-arz-DF-175-182188-1035503_p1_su12">
امتنعى عن ركوب وسائل النقل الحكومية الاتوبيسات العامة و المينى باصات التابعة للهيئة العامة...
</su>
<su id="bolt-arz-DF-175-182188-1035503_p1_su13">
يعنى انزلى انهاردة اشترى كل احتياجاتك اللى انتى عايزاها
</su>
<su id="bolt-arz-DF-175-182188-1035503_p1_su14">
بحيث متحتجيش اليومين اللى جايين انك تنزلى تشترى حاجة يعود عائدها للحكومة..
</su>
<su id="bolt-arz-DF-175-182188-1035503_p1_su15">
يعنى الفواتير أجلى سدادها لايام قليلة
</su>
<su id="bolt-arz-DF-175-182188-1035503_p1_su16">
و على فكرة ده لن يعود بأى ضرر عليكى
</su>
<su id="bolt-arz-DF-175-182188-1035503_p1_su17">
و لن يتم قطع الخدمة بسبب تأخير الدفع لايام..
</su>
<su id="bolt-arz-DF-175-182188-1035503_p1_su18">
اعتبرى نفسك مسافرة و مش فى شقتك و ابقى ادفعى لما ترجعى..
</su>
<su id="bolt-arz-DF-175-182188-1035503_p1_su19">
يعنى لو نازلة شغلك بدل ما تركبى اتوبيس اركبى ميكروباصات السرفيس او تاكسى او اى وسيلة مواصلات خاصة..
</su>
<su id="bolt-arz-DF-175-182188-1035503_p1_su20">
مجرد مشاركتك بالامتناع عن الدفع هو رسالة منك للحكومة
</su>
<su id="bolt-arz-DF-175-182188-1035503_p1_su21">
انك رافضة سلبياتها و تهاونها و رافضة صمتها و تخاذلها امام دماء تراق و حقوق تضيع و قتلة لا يتم محاسبتهم..
</su>
<su id="bolt-arz-DF-175-182188-1035503_p1_su22">
و للناس اللى رايحة جاية تقول احنا كده هنضر باقتصادنا... بقولهم :
</su>
<su id="bolt-arz-DF-175-182188-1035503_p1_su23">
ما بيستفزكيش ان الحكومة علشان تستجيب لطلب الشعب بنقل المخلوع لطرة..
</su>
<su id="bolt-arz-DF-175-182188-1035503_p1_su24">
يطلعوا يقولولنا ان تجهيز المستشفى لسيادته هيتكلف ملايين..؟؟؟!!!!!!!
</su>
<su id="bolt-arz-DF-175-182188-1035503_p1_su25">
يعنى السجن اللى مليااااان من سنين الااااف المساجين و مفكروش فى مرة انهم يطوروا المستشفى من اجلهم
</su>
<su id="bolt-arz-DF-175-182188-1035503_p1_su26">
رغم ان كتير منهم مرضى اكتر من المخلوع الف مرة..
</su>
<su id="bolt-arz-DF-175-182188-1035503_p1_su27">
و جايين انهاردة يصرفوا ملايين لمجرد تحويلها الى جناح سبع نجوم لاقامة المخلوع فيها ؟؟؟!!!!
</su>
<su id="bolt-arz-DF-175-182188-1035503_p1_su28">
هو ده مش بيضر باقتصاد البلد ؟؟؟
</su>
<su id="bolt-arz-DF-175-182188-1035503_p1_su29">
قابلين انتم ده ليه و مش قابلين بالاضراب ؟؟؟؟
</su>
<su id="bolt-arz-DF-175-182188-1035503_p1_su30">
ما بيستفزكيش الناس اللى بتدفع فى الانبوبة خمسين جنيه و اربعين جنيه
</su>
<su id="bolt-arz-DF-175-182188-1035503_p1_su31">
و هم المفروض ياخدوها بخمسة جنيه..
</su>
<su id="bolt-arz-DF-175-182188-1035503_p1_su32">
و كل ده تحت مسمع و مرأى الحكومة ؟؟؟؟؟
</su>
<su id="bolt-arz-DF-175-182188-1035503_p1_su33">
مصممة تدفعى فواتيرك للحكومة اللى بتبيع الانابيب فى السوق السودا
</su>
<su id="bolt-arz-DF-175-182188-1035503_p1_su34">
و فى ناس بتموت فى خناقات علشان انبوبة ؟؟؟؟!!!!!!!
</su>
<su id="bolt-arz-DF-175-182188-1035503_p1_su35">
ما بيستفزكيش الشباب اللى ماتوا فى الماتش بشكل غريب و بتقصير و استهتار الداخلية
</su>
<su id="bolt-arz-DF-175-182188-1035503_p1_su36">
و ابواب تم لحمها لمنع خروج المشجعين
</su>
<su id="bolt-arz-DF-175-182188-1035503_p1_su37">
و نور اتطفا عليهم علشان ميعرفوش يهربوا و امن مركزى امتنع عن التدخل لفض الاشتباك...
</su>
<su id="bolt-arz-DF-175-182188-1035503_p1_su38">
و نتفاجىء امبارح بتصريحات ان اللى حصل مفيهوش اى تواطؤ و لا اى شبهة مؤامرة
</su>
<su id="bolt-arz-DF-175-182188-1035503_p1_su39">
و انه مجرد شغب ملاعب...!!!!!!!!!
</su>
<su id="bolt-arz-DF-175-182188-1035503_p1_su40">
يعنى كالعادة تتعمل المصيبة و تطبخ الطبخة بعده
</su>
<su id="bolt-arz-DF-175-182188-1035503_p1_su41">
ا علشان المسئول الحقيقى ميتحاسبش و يكمل فى شغله عااادى..!!
</su>
<su id="bolt-arz-DF-175-182188-1035503_p1_su42">
مابيستفزكيش ان الحكومة صرفت ملياااار جنيه ( 100 مليون جنيه) على انتخابات مجلس الشورى
</su>
<su id="bolt-arz-DF-175-182188-1035503_p1_su43">
اللى قلنا مالهاش لزمة ومبنستفدش بيه اى حاجة
</su>
<su id="bolt-arz-DF-175-182188-1035503_p1_su44">
و هيبقى له مرتبات و مصاريف تانية بعد انتخابه..
</su>
<su id="bolt-arz-DF-175-182188-1035503_p1_su45">
فى حين الحكومة تجاهلت معاناة بتوع المعاشات و ذلاهم علشان تزودلهم معاشاتهم ؟!!!
</su>
<su id="bolt-arz-DF-175-182188-1035503_p1_su46">
و حاجات تانية كتيررررررررررر اوى غلط و كلنا
</su>
<su id="bolt-arz-DF-175-182188-1035503_p1_su47">
عارفين انها غلط...
</su>
<su id="bolt-arz-DF-175-182188-1035503_p1_su48">
يبقى لازم نرفضها و نشارك و نقول مش عايزينها...
</su>
<su id="bolt-arz-DF-175-182188-1035503_p1_su49">
و لا نقف نتفرج ؟؟؟؟
</su>
<su id="bolt-arz-DF-175-182188-1035503_p1_su50">
فكرى كده بينك و بين نفسك :
</su>
<su id="bolt-arz-DF-175-182188-1035503_p1_su51">
هل انتى شاركتى فى ايام الثورة ؟؟؟؟
</su>
<su id="bolt-arz-DF-175-182188-1035503_p1_su52">
طيب لو ما شاركتيش فيها.. هل شاركتى فى اى مليونية او تجمع اتعمل علشان رفض الفساد و التهاون و التمثيليات اللى بيعملوها بيضحكوا بيها ع الشعب ؟؟؟؟
</su>
<su id="bolt-arz-DF-175-182188-1035503_p1_su53">
.. طيب لو ما شاركتيش............ أمال هتشاركى امتى ؟؟؟؟؟؟
</su>
<su id="bolt-arz-DF-175-182188-1035503_p1_su54">
امتى هتعملى حاجة ترفضى بيها ظلم و فساد و انتهاك للحقوق ؟؟؟؟؟
</su>
<su id="bolt-arz-DF-175-182188-1035503_p1_su55">
امتى هيبقى ليكى موقف و تقولى لأ كفاااااية ظلم لغيرى
</su>
<su id="bolt-arz-DF-175-182188-1035503_p1_su56">
و كفاية سرقة و استهتار لحقوق غيرى
</su>
<su id="bolt-arz-DF-175-182188-1035503_p1_su57">
و كفاية اعتداء على غيرى
</su>
<su id="bolt-arz-DF-175-182188-1035503_p1_su58">
و كفاية حماية للى بيقتل و اللى بيعتدى و اللى بيسرق..!!!
</su>
<su id="bolt-arz-DF-175-182188-1035503_p1_su59">
امتى هتقولى ؟؟؟؟ و امتى هتعملى حاجة ؟؟؟؟ و امتى هتشاركى ؟؟؟؟
</su>
<su id="bolt-arz-DF-175-182188-1035503_p1_su60">
يبقى دلوقتى لما يجيلك فرصة تشاركى بشكل سلمى و تمتنعى عن اداء عملك فى الحكومة..  او دفع اموالك للحكومة.. اللى كلنا عارفين هى مين و مين اللى بيتحكم فيها و فى كل امور بلدنا... هتيجى برضه و تقولى ده تخريب و ده تدمير ؟؟؟؟!!!!!!!!!
</su>
<su id="bolt-arz-DF-175-182188-1035503_p1_su61">
خلاص براحتك... اختارى الموقف اللى يريحك..
</su>
<su id="bolt-arz-DF-175-182188-1035503_p1_su62">
و لو عايزة تشوفى ان الحكومة هى اللى صح و اللى حاكمينا هم اللى صح.. و ان الشباب هم اللى غلط و هم اللى بيخربوا و هم اللى بيضيعوا البلد.. برضه براحتك..
</su>
<su id="bolt-arz-DF-175-182188-1035503_p1_su63">
اختارى الجانب اللى ترتاحيله
</su>
<su id="bolt-arz-DF-175-182188-1035503_p1_su64">
و اللى انتى شايفة ان الاجدر بيكى الوقوف لجانبه و الدفاع عنه...
</su>
<su id="bolt-arz-DF-175-182188-1035503_p1_su65">
بس افتكرى ان يوم الحساب ربنا هيسأل كل واحد فينا :
</su>
<su id="bolt-arz-DF-175-182188-1035503_p1_su66">
عملت ايه علشان تواجه ظلم و فساد فى الارض ؟؟
</su>
<su id="bolt-arz-DF-175-182188-1035503_p1_su67">
عملت ايه لما شفت قتل النفس التى حرم الله بغير حق ؟؟؟
</su>
<su id="bolt-arz-DF-175-182188-1035503_p1_su68">
عملت ايه امام سلطان جائر و حاكم ظالم و مسئول فاسد و صاحب امانة بيخونها و بيعمل عكس اللى أئتمناه عليه ؟؟؟؟؟؟
</su>
<su id="bolt-arz-DF-175-182188-1035503_p1_su69">
و لا احنا فالحين نتشطر بس على الجانب الاضعف و نعمل نفسنا أسود فى مواجهته..
</su>
<su id="bolt-arz-DF-175-182188-1035503_p1_su70">
فى حين احنا عارفين كويس اوى و متأكدين ان مش ده اللى المفروض نهاجمه و نحاربه و نكسر فيه..!!!!
</su>
<su id="bolt-arz-DF-175-182188-1035503_p1_su71">
اللهم قد بلغت.... اللهم فاشهد
</su>
</post>
<post id="bolt-arz-DF-175-182188-1035503_p2">
<su id="bolt-arz-DF-175-182188-1035503_p2_su1">
انا مغتربة لكن هشارك معاكم بقلبي وروحى وعقلى
</su>
<su id="bolt-arz-DF-175-182188-1035503_p2_su2">
وربنا يقدم الخيير يارب لبلدنا ويخلصنا من الفاسدين يارب
</su>
<su id="bolt-arz-DF-175-182188-1035503_p2_su3">
وينتقم من كل اللى عايزن يخربوها بحق لا اله الا الله
</su>
</post>
<post id="bolt-arz-DF-175-182188-1035503_p4">
<su id="bolt-arz-DF-175-182188-1035503_p4_su1">
لا اله الا الله خربتو البلد اكتر ماهى خربانة
</su>
<su id="bolt-arz-DF-175-182188-1035503_p4_su2">
انتو عوزين اى يعنى الى بيجيبو فلوسهم من قوط يومهم يعملو اى ولا
</su>
<su id="bolt-arz-DF-175-182188-1035503_p4_su3">
انتو عشان قاعدين فى بيتكو واكلين شاربين
</su>
<su id="bolt-arz-DF-175-182188-1035503_p4_su4">
ومش حاسين بالناس ال بتجيب فلوسها من يوم اتقو الله بقى
</su>
</post>
<post id="bolt-arz-DF-175-182188-1035503_p10">
<su id="bolt-arz-DF-175-182188-1035503_p10_su1">
لما المضربين يمتنعوا عن الاكل والشرب والفرجه على التليفزيون فى اليوم ده ابقى امتنعاشترى حاجات الحكومه
</su>
<su id="bolt-arz-DF-175-182188-1035503_p10_su2">
مهو اصل اللى بيعمل الحاجات دى ناس معملوش اعتصام علشان اللى بينادوا بالاعتصام ياكلوا ويبشربوا وهما اعدين فى بيوتهم مانتخين
</su>
<su id="bolt-arz-DF-175-182188-1035503_p10_su3">
كل واحد بيدعوا لخراب مصر عليه من الله ما يستحق
</su>
</post>
<post id="bolt-arz-DF-175-182188-1035503_p11">
<su id="bolt-arz-DF-175-182188-1035503_p11_su1">
لو عايز تعمل عصيان مدني و أضراب عن العمل يوم 11 برحتك..
</su>
<su id="bolt-arz-DF-175-182188-1035503_p11_su2">
بس كمل عصيانك و لا تأكل رغيف عيش من صنع خباز شريف يعمل في هذا اليوم
</su>
<su id="bolt-arz-DF-175-182188-1035503_p11_su3">
لو عايز تعمل عصيان مدني و أضراب عن العمل يوم 11 برحتك..
</su>
<su id="bolt-arz-DF-175-182188-1035503_p11_su4">
بس كمل عصيانك و لا تستخدم الأنارة في منزلك و التي وراءها مهندسين و عمال شرفاء يعملون في محطات توليد الكهرباء لينير لك المنزل
</su>
<su id="bolt-arz-DF-175-182188-1035503_p11_su5">
لو عايز تعمل عصيان مدني و اضراب يوم 11 برحتك.. بس كمل عصيانك و لا تشرب كوب ماء لأنه...... يأ...تي لك بعمل عمال شرفاء في محطات تنقية المياه
</su>
<su id="bolt-arz-DF-175-182188-1035503_p11_su6">
لو عايز تعمل عصيان مدني و اضراب يوم 11 برحتك... بس كمل عصيانك و لا تشتري دواء من صيدلي شريف يعمل في هذا اليوم
</su>
<su id="bolt-arz-DF-175-182188-1035503_p11_su7">
لو عايز تعمل عصيان مدني و اضراب يوم 11 برحتك... بس كمل عصيانك و لا تستقل تاكسي يقوده سائق تاكسي شريف يعمل في هذا اليوم
</su>
<su id="bolt-arz-DF-175-182188-1035503_p11_su8">
لو عايز تعمل عصيان مدني و اضراب يوم 11 برحتك.. بس لا تشاهد التليفزيون لأن وراء بث أرساله كتيبة من المهندسين و العمال الشرفاء الذين يعملون في هذا اليوم
</su>
<su id="bolt-arz-DF-175-182188-1035503_p11_su9">
لو أنت جاد حقيقي في العصيان المدني و الأضراب يوم 11.. لا تسخدم أنتاج عمل غيرك في هذا اليوم...
</su>
<su id="bolt-arz-DF-175-182188-1035503_p11_su10">
لأنه ببساطة الناس دي لا يصح أن تعمل و تنتج لسيادتك و أنت أنسان غير منتج و مضرب عن العمل الوطن لنا جميعا..
</su>
<su id="bolt-arz-DF-175-182188-1035503_p11_su11">
أضرابك عن العمل يضرني و أنا سأعمل...
</su>
<su id="bolt-arz-DF-175-182188-1035503_p11_su12">
فلا تسخدم أنتاجي من فضلك
</su>
</post>
<post id="bolt-arz-DF-175-182188-1035503_p20">
<su id="bolt-arz-DF-175-182188-1035503_p20_su1">
رجاء من حضرتك بردو مستخدميش اى كهربا و لا غاز و لا تلفون و لا موبايل و لا اى حاجة فى البلد و لا حتى تدخلى المنتدى عشان هيبقى ظلم انك تستخدمى مجهود ناس عايزة تبنى و تنهض ببلدها
</su>
<su id="bolt-arz-DF-175-182188-1035503_p20_su2">
ما هو اللى جايبنا ورأ اللى بيفكروا بالطريقة دى
</su>
<su id="bolt-arz-DF-175-182188-1035503_p20_su3">
كل يوم و التانى مظاهرة و إضراب و اعتصام و مشااااكل مالهاش حد
</su>
<su id="bolt-arz-DF-175-182188-1035503_p20_su4">
لو كل الناس ركزوا فى أعمالهم بضمير حى و وعى و إدراك لمدة ستة شهور متصلين والله كان زمان حالنا اتبدل
</su>
<su id="bolt-arz-DF-175-182188-1035503_p20_su5">
الله المستعان
</su>
<su id="bolt-arz-DF-175-182188-1035503_p20_su6">
لأ.. احنا ندفع فلوس الكهربا.. و فلوس التليفون و فلوس الغاز..
</su>
<su id="bolt-arz-DF-175-182188-1035503_p20_su7">
و هم يقتلوا فى الناس و يدوسوا عليهم و يبرئوا اللى قتلوهم
</su>
<su id="bolt-arz-DF-175-182188-1035503_p20_su8">
و يصرفوا ملاييييييين على المخلوع و يقولولنا احنا مفيش فلوس لتغيير الاجور..
</su>
<su id="bolt-arz-DF-175-182188-1035503_p20_su9">
هو ده الصح... مش كده ؟؟؟؟
</su>
<su id="bolt-arz-DF-175-182188-1035503_p20_su10">
خلاص براحتك زى مانا قلت.....
</su>
<su id="bolt-arz-DF-175-182188-1035503_p20_su11">
ادفعى فلوس للحكومة مقابل تهاونها و تقصيرها و فسادها
</su>
<su id="bolt-arz-DF-175-182188-1035503_p20_su12">
و مقابل انها تشترى قنابل الغاز و الخرطوش و الرصاص اللى بيقتلوا بيه الناس بدم بارد...
</su>
<su id="bolt-arz-DF-175-182188-1035503_p20_su13">
ادفعيلهم و شاركى فى استمرار المهزلة...
</su>
<su id="bolt-arz-DF-175-182188-1035503_p20_su14">
كل شخص حر فى اختياره..
</su>
<su id="bolt-arz-DF-175-182188-1035503_p20_su15">
و كل شخص مسئول بإذن الله يوم الحساب عن مواقفه و افعاله...
</su>
</post>
<post id="bolt-arz-DF-175-182188-1035503_p30">
<su id="bolt-arz-DF-175-182188-1035503_p30_su1">
محدش جه ضرب حد فى بيته
</su>
<su id="bolt-arz-DF-175-182188-1035503_p30_su2">
أنا مش مع الحكم العسكرى
</su>
<su id="bolt-arz-DF-175-182188-1035503_p30_su3">
لكن خلاص الخطوات ماشية فى جدول زمنى
</su>
<su id="bolt-arz-DF-175-182188-1035503_p30_su4">
نقف نعطل الدنيا ليه
</su>
<su id="bolt-arz-DF-175-182188-1035503_p30_su5">
نسيب الناس تشتغل كام شهر كام اسبوع حتى
</su>
<su id="bolt-arz-DF-175-182188-1035503_p30_su6">
انتى نفسك قلتى ان ده الحل المتاح لما تعجز بأقى الحلول
</su>
<su id="bolt-arz-DF-175-182188-1035503_p30_su7">
ابسط الحلول لسه ميستخدمش
</su>
<su id="bolt-arz-DF-175-182188-1035503_p30_su8">
ان إحنا نزود شغلنا
</su>
<su id="bolt-arz-DF-175-182188-1035503_p30_su9">
نضاعف إنتاجنا نتعاون فى الخير
</su>
<su id="bolt-arz-DF-175-182188-1035503_p30_su10">
حضروا انتوا إجابة لما تسئولوا عن تعطيل حال البلد و كمان دعوة الناس لكده
</su>
<su id="bolt-arz-DF-175-182188-1035503_p30_su11">
اعتقد ان ده مش تعاون على البر و التقوى خالص
</su>
<su id="bolt-arz-DF-175-182188-1035503_p30_su12">
حسبنا الله و نعم الوكيل فى كل من اراد بمصرنا سوء
</su>
</post>
</multipost>
