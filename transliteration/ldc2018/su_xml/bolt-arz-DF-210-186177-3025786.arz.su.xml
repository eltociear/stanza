<?xml version="1.0" encoding="UTF-8"?>
<multipost id="bolt-arz-DF-210-186177-3025786" language="Arabic">
<post id="bolt-arz-DF-210-186177-3025786_p1">
<su id="bolt-arz-DF-210-186177-3025786_p1_su1">
فى بيت الجيران..
</su>
<su id="bolt-arz-DF-210-186177-3025786_p1_su2">
السلام عليكم ورحمة الله وبركاته..
</su>
<su id="bolt-arz-DF-210-186177-3025786_p1_su3">
اتمنى الجميع يكونوا بخير..
</su>
<su id="bolt-arz-DF-210-186177-3025786_p1_su4">
عادة محافظتى من المحافظات الهادئة.. لايفكر معظم سكانها الا فى عملهم واسرهم وقليل منهم يتجه للسياسة.. لكن مع الايام ونتيجة للتغيرات التى حدثت فى مصر اتجه الجميع للكلام فى السياسة..
</su>
<su id="bolt-arz-DF-210-186177-3025786_p1_su5">
وايه يعنى عادى.. من حق الجميع انه يشارك..
</su>
<su id="bolt-arz-DF-210-186177-3025786_p1_su6">
ويعبر عن عما يجول فى خاطره.. لكن اننا نبحث عن السلبيات
</su>
<su id="bolt-arz-DF-210-186177-3025786_p1_su7">
ونعتبرها غطاء لاخطاء شخصية.. ده شئ جديد وغير عادى..
</su>
<su id="bolt-arz-DF-210-186177-3025786_p1_su8">
بمعنى تانى استغلال سئ للاحداث الموجودة على الساحة حاليا.. ده الجديد علينا !!!
</su>
<su id="bolt-arz-DF-210-186177-3025786_p1_su9">
ما حدث ان تنبه البعض على صراخ شديد فى بيت الجيران..
</su>
<su id="bolt-arz-DF-210-186177-3025786_p1_su10">
حدث هرج ومرج.. يارب سلم.. ايه حصل !!!!!!!!!
</su>
<su id="bolt-arz-DF-210-186177-3025786_p1_su11">
السؤال المعتاد الذى ردده الجميع بعد سماع الصراخ الشديد !!
</su>
<su id="bolt-arz-DF-210-186177-3025786_p1_su12">
وبعد فترة.. عرف الجميع ان بنت الجيران اتخطفت وان اهلها بيدوروا عليها فى كل مكان.. وبالطبع البنت فى ثانوية عامة.. كان خوف اهلها شديد جداا..
</su>
<su id="bolt-arz-DF-210-186177-3025786_p1_su13">
وتم ابلاغ الشرطة وساعتين تلاتة مروا.. ورجعت البنت مع الشرطة..
</su>
<su id="bolt-arz-DF-210-186177-3025786_p1_su14">
بدون تطويل فى سرد الا حداث.. عارفين ايه حصل بالظبط !!
</su>
<su id="bolt-arz-DF-210-186177-3025786_p1_su15">
خرجت البنت الى الدرس كالعادة.. اقنعوها صديقتها بالخروج معهم بدلا من الدرس.. والذهاب للفسحة والتنزه فى مكان ما والعودة فى نفس ميعاد الدرس..
</su>
<su id="bolt-arz-DF-210-186177-3025786_p1_su16">
واقتنعت الفتاة وذهبت معهم.. لكن مر الوقت ووجدت نفسها ليلا ولم تعد تعرف ما عليها فعله..ولم تجد اى وسيلة مواصلات للعودة..
</su>
<su id="bolt-arz-DF-210-186177-3025786_p1_su17">
فاتصلت بوالدتها صارخة قائلة ان بعض الشباب يخطفونها واصدقائها.. وعايزين فلوس منهم.. واغلقت الهاتف سريعا..
</su>
<su id="bolt-arz-DF-210-186177-3025786_p1_su18">
طبعا دى كانت رواية تم تأليفها للخروج من الخطأ والبعد عن عقاب الاهل..
</su>
<su id="bolt-arz-DF-210-186177-3025786_p1_su19">
حقيقى تصرف استفزنى جدا.. احنا فعلا سمعنا عن حوادث اختطاف فعليا..
</su>
<su id="bolt-arz-DF-210-186177-3025786_p1_su20">
لكن هل وصل الامر الى ان اصبح هذا الموضوع حجة للاخطاء..
</su>
<su id="bolt-arz-DF-210-186177-3025786_p1_su21">
وكيف فكرت فى مثل هذا العذر الرهيب !!
</su>
<su id="bolt-arz-DF-210-186177-3025786_p1_su22">
هل اتغيرت الاخلاق للدرجة دى !!!
</su>
<su id="bolt-arz-DF-210-186177-3025786_p1_su23">
مين هنا الغلطان.. سؤال حيرنى جدااااااا
</su>
<su id="bolt-arz-DF-210-186177-3025786_p1_su24">
هل هم الاهل الذين اخفقوا فى تربية بناتهم !!!!
</su>
<su id="bolt-arz-DF-210-186177-3025786_p1_su25">
ام الاعلام الذى ساعد على نشر مثل هذه الاخبار المسيئة للمجتمع المصرى !!
</su>
<su id="bolt-arz-DF-210-186177-3025786_p1_su26">
فيوميا تقابلنا الصحف باختطاف فلان وابن فلان حتى اصبح الامر عادى !!
</su>
<su id="bolt-arz-DF-210-186177-3025786_p1_su27">
ويوميا نقرأ تفاصيل لبعض الجرائم مما يساعد البعض ضعيفى الايمان والنفوس على التقليد الاعمى واستغلال الوضع الحالى..
</su>
<su id="bolt-arz-DF-210-186177-3025786_p1_su28">
وقد قرأت فى موضوع عن الجريمة فى مصر من بعد الثورة..ان عدد البلطجية اصبح بمثابه 60% من عدد سكان مصر..
</su>
<su id="bolt-arz-DF-210-186177-3025786_p1_su29">
هل حقا نعانى انفلات امنى كما يقال.. ولا انحدار اخلاقى انفجر مرة واحدة..
</su>
<su id="bolt-arz-DF-210-186177-3025786_p1_su30">
مع مستجدات الحياة التى اصبحت لا تطاق !!!
</su>
<su id="bolt-arz-DF-210-186177-3025786_p1_su31">
كم تاقت نفسى الى الامن والامان !!!!!!!!
</su>
<su id="bolt-arz-DF-210-186177-3025786_p1_su32">
دمتم بخير.. تقبلوا تحياتى !!!
</su>
</post>
<post id="bolt-arz-DF-210-186177-3025786_p3">
<su id="bolt-arz-DF-210-186177-3025786_p3_su1">
يابنتي احنا بنرمي كل حاجة ع الغير
</su>
<su id="bolt-arz-DF-210-186177-3025786_p3_su2">
السبب ان البنت دي عارفة أهلها كويس
</su>
<su id="bolt-arz-DF-210-186177-3025786_p3_su3">
العيب ف الأهل
</su>
<su id="bolt-arz-DF-210-186177-3025786_p3_su4">
هما مش عودوها علي الصراحة
</su>
<su id="bolt-arz-DF-210-186177-3025786_p3_su5">
نظرية الضرب بالجزام..والكذب أسهل وسيلة للهروب دي منظومة تربية مش بتيجي مرة واحدة كداا
</su>
</post>
<post id="bolt-arz-DF-210-186177-3025786_p4">
<su id="bolt-arz-DF-210-186177-3025786_p4_su1">
من وجهه نظري العيب ف البنت والتربيه
</su>
<su id="bolt-arz-DF-210-186177-3025786_p4_su2">
لان الاخلاق مش بتتغير لو تغير المجتمع الأخلاق ثابته
</su>
<su id="bolt-arz-DF-210-186177-3025786_p4_su3">
والبنت هنا كدبت حتي لو كان نتيجه للأجواء المحيطه ف برده العيب منها
</su>
<su id="bolt-arz-DF-210-186177-3025786_p4_su4">
لان الولد او البنت المفروض يخدوا جرعه التربيه الصحيحه بعد كدا يوجهوا المجمتع وهما بيمتلكوا تقريباً نقدر نقول المصل ضد أي أخلاق سيئه
</su>
<su id="bolt-arz-DF-210-186177-3025786_p4_su5">
وأعتقد البنت مش صغيره عشان نقول غلطت وتتعلم لاء دي ف ثانويه
</su>
<su id="bolt-arz-DF-210-186177-3025786_p4_su6">
وتعايشت ف مراحل كتير الاهل من خلالها يقدرو يحكمو ع تصرفاتها متهيالي ف غياب ف التربيه والمعامله
</su>
<su id="bolt-arz-DF-210-186177-3025786_p4_su7">
مشكوره ع التوبيك
</su>
<su id="bolt-arz-DF-210-186177-3025786_p4_su8">
وإن شاء الله الدنيا هتهدي والامن هيبقا تمام
</su>
</post>
<post id="bolt-arz-DF-210-186177-3025786_p5">
<su id="bolt-arz-DF-210-186177-3025786_p5_su1">
انا شايف كل الظرروف مش شئ واحد هو اللى ادى لذلك
</su>
<su id="bolt-arz-DF-210-186177-3025786_p5_su2">
اولا البنت مش كويسة وعندها نقص فى التربية بسب انها تعمل كده من ورا اهلها وتزود كمان المشكلة بكدبة اكبر تؤدى الى فضيحة
</su>
<su id="bolt-arz-DF-210-186177-3025786_p5_su3">
ثانيا الظروف اللى فى المجتمع من انتشار عمليات الخطف والاعتداء مما ادى الى سهولة ادعاء هذه الاشياء من الفتاة وسهولة تصدقيها من الاهل ايضا
</su>
<su id="bolt-arz-DF-210-186177-3025786_p5_su4">
شكررا على الموضوع الجميل
</su>
</post>
<post id="bolt-arz-DF-210-186177-3025786_p7">
<su id="bolt-arz-DF-210-186177-3025786_p7_su1">
ربنا يستر
</su>
<su id="bolt-arz-DF-210-186177-3025786_p7_su2">
العيب مشترك بين الجميع
</su>
<su id="bolt-arz-DF-210-186177-3025786_p7_su3">
موضوع مهم
</su>
<su id="bolt-arz-DF-210-186177-3025786_p7_su4">
شكرا لك
</su>
</post>
<post id="bolt-arz-DF-210-186177-3025786_p8">
<su id="bolt-arz-DF-210-186177-3025786_p8_su1">
دا كلام ما ينفعش يحصل خالص في مصر
</su>
</post>
</multipost>
