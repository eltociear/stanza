<?xml version="1.0" encoding="UTF-8"?>
<multipost id="bolt-arz-DF-214-191873-4012271" language="Arabic">
<post id="bolt-arz-DF-214-191873-4012271_p1">
<su id="bolt-arz-DF-214-191873-4012271_p1_su1">
النهاردة هنتكلم عن مشكلة كل الأجيال معرفوش يحلوها عن واقع مصرى بحت مالهوش اى اتصال بالعالم ، مشكلة نقدر نقول عليها made in Egypt
</su>
<su id="bolt-arz-DF-214-191873-4012271_p1_su2">
ببساطة الثانوية العامة
</su>
<su id="bolt-arz-DF-214-191873-4012271_p1_su3">
الأم : فين المجموع يا منيل !!!!
</su>
<su id="bolt-arz-DF-214-191873-4012271_p1_su4">
الواد : وأنا مالى يا ماما انتى اللى قعدتى تلعبى طول السنة وجيتى تدعيلى فى شهر الامتحانات بس
</su>
<su id="bolt-arz-DF-214-191873-4012271_p1_su5">
الثانوية العامة مشكلة عويصة وموجودة فى مجتمعنا من عشرات السنين
</su>
<su id="bolt-arz-DF-214-191873-4012271_p1_su6">
كل أب وكل أم أملهم فى الحياة ان ابنهم أو بنتهم يجيبو مجموع ( عالى ) علشان يدخلو كلية كويسة ( كليات القمة ) ويفضلو يهاتو فى مصاريف دروس خصوصية ومذكرات
</su>
<su id="bolt-arz-DF-214-191873-4012271_p1_su7">
ده غير الضغوط النفسية والعصبية اللى بتتحط على طالب الثانوية العامة سواء من الأهل أو من الأقارب وان لازم الولد أو البنت يذاكرو كويس ومفيش تليفزيون ولا كمبيوتر ( ومش بعيد نلاقى الكمبيوتر اتشال اصلا ) لغاية ما تيجى الامتحانات
</su>
<su id="bolt-arz-DF-214-191873-4012271_p1_su8">
وفى الامتحانات تلاقى دموع وصراخ وحرام عليكم والامتحان من بره الكتاب ، وساعة النتيجة ما تظهر فيه ناس تبقى الفرحة مش سيعاهم وناس جاتلهم سكتة قلبية
</su>
<su id="bolt-arz-DF-214-191873-4012271_p1_su9">
ناس فرحانة علشان ابنهم جاب 101 % واكيد هيدخل طب او صيدلة او هندسة وهيبقى حاجة كويسة فى المجتمع
</su>
<su id="bolt-arz-DF-214-191873-4012271_p1_su10">
وناس الحزن مالى قلوبهم لان ابنهم جاب 80 فى المية واخره هيحصل تجارة ولا اداب
</su>
<su id="bolt-arz-DF-214-191873-4012271_p1_su11">
المهم بقى ليه احنا شايفين ان فيه مستوى دراسى اعلى من التانى او بمعنى اصح ليه بنشوف ان فيه كلية أحسن من التانية
</su>
<su id="bolt-arz-DF-214-191873-4012271_p1_su12">
مين اللى قال ان طالب الطب احسن من طالب التجارة ، وان اللى دخل هندسة حظه احسن بكتير من اللى دخل تربية ولا اداب
</su>
<su id="bolt-arz-DF-214-191873-4012271_p1_su13">
ليه بنشوف ان طلاب الكليات عموما أحسن من طلاب المعاهد
</su>
<su id="bolt-arz-DF-214-191873-4012271_p1_su14">
وان اللى فى معهد 4 سنين احسن من اللى فى معهد سنتين
</su>
<su id="bolt-arz-DF-214-191873-4012271_p1_su15">
ليه مش عايزين ولا قادرين نستوعب ان كل فروع العلم بتكمل بعضها الطب والقانون والصيدلة والجغرافيا والتاريخ والاعلام وغيرها كلهم بيكملو بعض
</su>
<su id="bolt-arz-DF-214-191873-4012271_p1_su16">
زويل اخد نوبل وهو خريج علوم ، البرادعى اخد نوبل وهو خريج حقوق ومحفوظ اخد نوبل وهو خريج اداب والعقاد نفسه ساب التعليم وهو فى 4 ابتدائى
</su>
<su id="bolt-arz-DF-214-191873-4012271_p1_su17">
طول حياتنا واحنا نعرف ان فيه علماء فى التفسير والفقه وعلماء فى اللغة وادابها وعلماء فى الطب واخرين فى الفلك..... الخ الخ
</su>
<su id="bolt-arz-DF-214-191873-4012271_p1_su18">
لكن احنا عندنا الوضع مختلف يمكن علشان حبنا للالقاب والعنجهية وبدل ما تقوله يا فلان تقوله يا استاذ او يا دكتور او يا باشمهندس
</su>
<su id="bolt-arz-DF-214-191873-4012271_p1_su19">
ليه فى مشاكل فى الثانوية وليه بنفضل كلية على كلية ؟؟؟؟
</su>
</post>
<post id="bolt-arz-DF-214-191873-4012271_p2">
<su id="bolt-arz-DF-214-191873-4012271_p2_su1">
زى ما قولتى يا همس..~ بنتفاخر بالالقاب..~
</su>
<su id="bolt-arz-DF-214-191873-4012271_p2_su2">
آه الاب والام نفسهم ابنهم يبقى حاجه كويسه اوى..~
</su>
<su id="bolt-arz-DF-214-191873-4012271_p2_su3">
بس لازم برضه مانخنقش عليه طول الفتره الدراسيه..~
</su>
<su id="bolt-arz-DF-214-191873-4012271_p2_su4">
لانه لو اتقفل عليه البيت عشان المذلكره مش هيذاكر اصلا..~
</su>
<su id="bolt-arz-DF-214-191873-4012271_p2_su5">
الطالب لازم ياخد حصته من الترفيه عشان حالته النفسيه مش تتدهور بسبب المذاكره..~
</su>
<su id="bolt-arz-DF-214-191873-4012271_p2_su6">
ولو اهله ماسمحوش ليه بكده هو هايدور على كده وبطرق غير شرعيه..~
</su>
<su id="bolt-arz-DF-214-191873-4012271_p2_su7">
وبالنسبه للمجموع فدى حاجه بتاعت ربنا..الطالب بيذاكر وبيعمل االلى عليه..~
</su>
<su id="bolt-arz-DF-214-191873-4012271_p2_su8">
وان الله لا يضيع اجر من احسن عملا..~
</su>
<su id="bolt-arz-DF-214-191873-4012271_p2_su9">
حقوق بقى او طب او هندسه او اداب او تجاره..~
</su>
<su id="bolt-arz-DF-214-191873-4012271_p2_su10">
كلها كليات وكل كليه ليها تخصص وكل تخصص وليه وظيفه..~
</su>
<su id="bolt-arz-DF-214-191873-4012271_p2_su11">
الخلاصه..~ التعليم فى مصر ما بقاش مفهوم..~
</su>
<su id="bolt-arz-DF-214-191873-4012271_p2_su12">
السنه الجايه كلية الحقوق هاتكون من كليات القمة..~
</su>
<su id="bolt-arz-DF-214-191873-4012271_p2_su13">
الكليات العلميه التنسيق بتاعها قل بدرجه غريبه..~
</su>
<su id="bolt-arz-DF-214-191873-4012271_p2_su14">
دلوقتى اللى بياخد معهد سنتين بيخرج يشتغل على طول..~
</su>
<su id="bolt-arz-DF-214-191873-4012271_p2_su15">
للاسف التعليم ماينفعش نحكم عليه خالص دلوقتى..~
</su>
<su id="bolt-arz-DF-214-191873-4012271_p2_su16">
الا لما نشوف الخطه الجديده اللى مجهزها الوزير..~ اللى هاتتطبق سنه 2013..~
</su>
</post>
<post id="bolt-arz-DF-214-191873-4012271_p3">
<su id="bolt-arz-DF-214-191873-4012271_p3_su1">
والله فكرة ان كانت البنات بتذاكر عند علشان دى متكبش مجموع اكتر منها
</su>
<su id="bolt-arz-DF-214-191873-4012271_p3_su2">
وان دى متدخلش كليه احسن منها مش فارقه معهم هما عايزين ايه ولا هما متفوقين فى ايه والاهالى بتتبها حتى بالمجموع
</su>
<su id="bolt-arz-DF-214-191873-4012271_p3_su3">
غير كده ان الثانويه العامه بتقيس قدرات الكالب حسب المجموع مش حسب مهاراته وقدراته الى ممكن يستغل فيها
</su>
<su id="bolt-arz-DF-214-191873-4012271_p3_su4">
فى حاجه غلط بس لحد الان محدش عارف يصلح الخطاء ده
</su>
<su id="bolt-arz-DF-214-191873-4012271_p3_su5">
او على الاقل يد ايده عليه
</su>
<su id="bolt-arz-DF-214-191873-4012271_p3_su6">
هل فى المناهج ولا تفكير الطالب نفسه ولا ايه
</su>
<su id="bolt-arz-DF-214-191873-4012271_p3_su7">
سكر رائيك رائع جدا
</su>
<su id="bolt-arz-DF-214-191873-4012271_p3_su8">
نورتنى بوجودك ورايك
</su>
<su id="bolt-arz-DF-214-191873-4012271_p3_su9">
لا تحرمنى منه
</su>
<su id="bolt-arz-DF-214-191873-4012271_p3_su10">
كن كما تحب
</su>
</post>
<post id="bolt-arz-DF-214-191873-4012271_p4">
<su id="bolt-arz-DF-214-191873-4012271_p4_su1">
اول موضوعك جميل زيك
</su>
<su id="bolt-arz-DF-214-191873-4012271_p4_su2">
ثانيا بماا انى فى ثانوى عام وحسا بمرار والله
</su>
<su id="bolt-arz-DF-214-191873-4012271_p4_su3">
وكل حاجه والله وخوف ورعب
</su>
<su id="bolt-arz-DF-214-191873-4012271_p4_su4">
ولاكن بابا وماما الحمد لله مش ضغطين اوى عليا
</su>
<su id="bolt-arz-DF-214-191873-4012271_p4_su5">
لانهم عرفين انى هخاف على نفسى اكتر من اى حد
</su>
<su id="bolt-arz-DF-214-191873-4012271_p4_su6">
وبيسبونى اعمل اى حاجه
</su>
<su id="bolt-arz-DF-214-191873-4012271_p4_su7">
بس فى الاخر اللىهما عوزينو يحصل هههههههه
</su>
<su id="bolt-arz-DF-214-191873-4012271_p4_su8">
المهم بقى ان انا جالى عقدة والله بسبب اختى
</su>
<su id="bolt-arz-DF-214-191873-4012271_p4_su9">
هى دلوقتى متخرجه واتجوزت
</su>
<su id="bolt-arz-DF-214-191873-4012271_p4_su10">
بس لما كانت فى ثانوى عام كانت علمى علوم وعوزا تدخل صيدله
</su>
<su id="bolt-arz-DF-214-191873-4012271_p4_su11">
تخيلى وحدة اقسم بالله تذاكر 30 ساعه فى ال24 ساعه
</su>
<su id="bolt-arz-DF-214-191873-4012271_p4_su12">
شعرها وقع ونظرها ضعف وبقت 40 كيلو ههههههههه والله
</su>
<su id="bolt-arz-DF-214-191873-4012271_p4_su13">
وفى الاخر عشان جابت 96 و4 من عشرة مش تدخل صيدله
</su>
<su id="bolt-arz-DF-214-191873-4012271_p4_su14">
على 6 من عشرة بسسسسسس
</su>
<su id="bolt-arz-DF-214-191873-4012271_p4_su15">
ودخلت علوم
</su>
<su id="bolt-arz-DF-214-191873-4012271_p4_su16">
عشان كدة انا مش بذاكر اصلا هههههههههه
</su>
<su id="bolt-arz-DF-214-191873-4012271_p4_su17">
اخرى 3 ساعات فى اليوم
</su>
<su id="bolt-arz-DF-214-191873-4012271_p4_su18">
ادعولى بالله عليكم
</su>
</post>
</multipost>
