<?xml version="1.0" encoding="UTF-8"?>
<multipost id="bolt-arz-DF-175-182187-573211" language="Arabic">
<post id="bolt-arz-DF-175-182187-573211_p1">
<su id="bolt-arz-DF-175-182187-573211_p1_su1">
تعالو شوفو نادر بكار قال ايه من شويه والله انا فرحت جداااااااااا بكلامه لانه اداني شوية امل ان لسه في ناس بتقول كلمه الحق لوجه الله بدون اهواء شخصيه والحمد لله كلمة حق طلعت من داخلهم
</su>
<su id="bolt-arz-DF-175-182187-573211_p1_su2">
نعم نتحمل المسؤولية...... نادر بكار
</su>
<su id="bolt-arz-DF-175-182187-573211_p1_su3">
ما حدث اليوم من نائب حزب النور الذي تكلم بشكل لا يليق عن تقرير رئيس لجنة التعليم المنتمي أيضاً لحزب النور - وياللمفارقة - ألتمس العذر لكل من استهجنه لأنه موقف غريب و سطحي لا ينطلق من شرع ولا علم ؛
</su>
<su id="bolt-arz-DF-175-182187-573211_p1_su4">
فالنبي صلى الله عليه وسلم الذي حث زيداً على تعلم غير لغة العرب بقوله ( تعلم لغة يهود فإني لا آمنهم علي كتابنا ) قد حسم لنا المسألة شرعياً ؛ و حاجتنا إلى اتقان الكثير من علوم العصر التي لن نتحصل عليها إلا بإتقان اللغة الإنجليزية قد حسمت المسألة علميا ً؛ فماذا بعد الحق إلا الضلال ؟
</su>
<su id="bolt-arz-DF-175-182187-573211_p1_su5">
لذا أقول لكم بمنتهى الوضوح أن عرض تطوير التعليم الذي تقدم به نائب النور المحترم صاحب الدكتوراة في إدارة الآعمال د شعبان عبد العليم ؛ هو المعبر قطعاً عن حزب النور وتوجهاته وهو الذي استقبله المجلس بقبولٍ حسنٍ ؛
</su>
<su id="bolt-arz-DF-175-182187-573211_p1_su6">
أما ما قام به أ الكردي من تعقيب لا يليق أبدا ً فإني أعلن أننا نتحمل مسؤوليته تماماً واحلنا النائب إلى التحقيق بناءً على هذه الواقعة ؛ فنحن لن نستنكف أن نقر بخطأ بعض أفرادنا بل سنسعى لإصلاحه.
</su>
<su id="bolt-arz-DF-175-182187-573211_p1_su7">
وأرفض أيضا بشكل قاطع الموقف المؤسف لنواب النور الذين هنأوا النائب مصطفى بكري لأن ما فعله يستوجب الإدانة أسوة بالنائب زياد العليمي.....
</su>
<su id="bolt-arz-DF-175-182187-573211_p1_su8">
عاجل : حزب النور يحيل النائب الكردي الذي تحدث عن اللغة الانجليزية للتحقيق ويدين تهنئة نواب النور لمصطفي بكري
</su>
</post>
<post id="bolt-arz-DF-175-182187-573211_p2">
<su id="bolt-arz-DF-175-182187-573211_p2_su1">
على فكرة مش نااادر بكار بس اللى معجبهوش الوضع
</su>
<su id="bolt-arz-DF-175-182187-573211_p2_su2">
دكتور خالد سعيد من يومين برده كان بيقول الاتنين المفروض يحيلوا للمجلس لان الاتنين غلطوا بغض النظر عن ده قال ايه وده قال ايه
</su>
<su id="bolt-arz-DF-175-182187-573211_p2_su3">
الغلط غلط
</su>
<su id="bolt-arz-DF-175-182187-573211_p2_su4">
لدرجة ان البلاتوه بتاع هالة سرحان صقفوله
</su>
<su id="bolt-arz-DF-175-182187-573211_p2_su5">
انا مش فاهمة ليه الدفاع المستميت ده عن بكرى لسه شغال
</su>
<su id="bolt-arz-DF-175-182187-573211_p2_su6">
الناس المحترمة نفسها بتعترف ان اللى حصل غلط
</su>
</post>
<post id="bolt-arz-DF-175-182187-573211_p4">
<su id="bolt-arz-DF-175-182187-573211_p4_su1">
لكن اداء النواب داخل البرلمان للاسف كان مخزي وكمان لما جريو عليه واعدو يبوسوه وواحد بيقله ماحنا الاغلبييييييييييييييه بجد تصرفات عجيبه
</su>
<su id="bolt-arz-DF-175-182187-573211_p4_su2">
لا هو النائب شكله كان متضايق من اللغة وهو صغير
</su>
<su id="bolt-arz-DF-175-182187-573211_p4_su3">
انا اطالب الاستاااذ نادر بكااار انه لما يتحقق مع العضو يكون معاه شهادة الحضـــانة والابتدائي والاعدادى والثانوى
</su>
<su id="bolt-arz-DF-175-182187-573211_p4_su4">
حتى نتأكد انه مكانش بيكره اللغه وان مفيش شهادة واحدة فيهم فيها كحكة حمرا ( انجليزى )
</su>
</post>
<post id="bolt-arz-DF-175-182187-573211_p6">
<su id="bolt-arz-DF-175-182187-573211_p6_su1">
هو ده الكلام
</su>
<su id="bolt-arz-DF-175-182187-573211_p6_su2">
لازم الواحد يبقى صاحى لشطحات النواب
</su>
</post>
<post id="bolt-arz-DF-175-182187-573211_p8">
<su id="bolt-arz-DF-175-182187-573211_p8_su1">
ثوره كلام وانتقادات --- ثوره تطاول على الرموز --- ثوره الاراء المتناقضه --- ثوره اللى صوته اعلى هو اللى يكسب --- ببحث عن ثوره 25 يناير تاهت ياولاد الحلال --- اللى يلقاها له مكافاه -- بس مش كرسى ولا منصب مكافاته حتبقى قلوب المصريين
</su>
</post>
<post id="bolt-arz-DF-175-182187-573211_p10">
<su id="bolt-arz-DF-175-182187-573211_p10_su1">
كلام ممتاز
</su>
<su id="bolt-arz-DF-175-182187-573211_p10_su2">
و ياريت كل نواب التيار الاسلامى زى نادر بكار
</su>
<su id="bolt-arz-DF-175-182187-573211_p10_su3">
ما كنش ده يبقى حال البرلمان
</su>
<su id="bolt-arz-DF-175-182187-573211_p10_su4">
افرحوا بالاغلبية و استغلوها خطأ كما تشاؤون و لا تلوموا الناس ان عزفوا عن انتخابكم بعد عدة سنوات
</su>
</post>
<post id="bolt-arz-DF-175-182187-573211_p14">
<su id="bolt-arz-DF-175-182187-573211_p14_su1">
والله هو الامر لابد ان يكون فيه اعتدال
</su>
<su id="bolt-arz-DF-175-182187-573211_p14_su2">
نتعلم نعم اللغات الاجنبيه لكن لا يكون التعلم لدرجه اننا نهمل اللغه العربيه
</su>
<su id="bolt-arz-DF-175-182187-573211_p14_su3">
والله كتير من ال تعلمهم لغات ميعرفوش نفس الشىء بالعربى ايه وهما مصريين
</su>
<su id="bolt-arz-DF-175-182187-573211_p14_su4">
اهم شىء يكون اللغه الاجنبيه غير قائمه على دثر اللغه العربيه
</su>
<su id="bolt-arz-DF-175-182187-573211_p14_su5">
كما نرى عند البعض من اولاد المسلميين
</su>
</post>
</multipost>
