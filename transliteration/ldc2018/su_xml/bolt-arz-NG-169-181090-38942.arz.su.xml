<multipost id="bolt-arz-NG-169-181090-38942" language="Arabic">
<post id="headline">
<su id="headline_su1"> نشطاء يدعون لإلغاء مسلسلات رمضان وتوجيه ميزانيتها لشهداء الثورة</su>
</post>
<post id="bolt-arz-NG-169-181090-38942_p1">
<su id="bolt-arz-NG-169-181090-38942_p1_su1"> تبنى مئات من نشطاء الإنترنت دعوة لإلغاء مسلسلات رمضان وتخصيص ميزانيتها التي كانت تصل إلى نصف مليار جنيه لصالح أسر شهداء ومصابي ثورة 25 يناير.</su>
<su id="bolt-arz-NG-169-181090-38942_p1_su2"> وقال النشطاء في سياق دعوتهم إن ظاهرة الأموال الخيالية والباهظة، التي يتقاضاها الفنانين نظير القيام ببطولات الأعمال التليفزيونية خلال شهر رمضان، والتي تبلغ ملايين الجنيهات قد آن الأوان من أجل القضاء عليها، </su>
<su id="bolt-arz-NG-169-181090-38942_p1_su3"> لأن مبدأ ''خد الفلوس واجري'' أصبح غير مقبول لدى جموع المصريين في جميع مجالات الحياة ومن بينها الفن.</su>
<su id="bolt-arz-NG-169-181090-38942_p1_su4"> وناشدوا أجهزة الكسب غير المشروع التحري عن مصدر الثروات الطائلة للكثير من الفنانين، وأيضاً المنتجين، الذين لا يتوانوا عن إنفاق الملايين على إنتاج أعمال درامية هابطة تفسد العقل والذوق العام للشعب المصري.</su>
<su id="bolt-arz-NG-169-181090-38942_p1_su5"> في ذات السياق، أكد عدد من زوار الإنترنت رداً على تلك الدعوة أن شهر رمضان القادم سيكون، بلاشك مغايراً ومختلفاً عن السنوات السابقة، إذ سيشهد حراكاً سياسياً واسع النطاق بحكم إجراء انتخابات رئاسة الجمهورية في شهر سبتمبر المقبل.</su>
<su id="bolt-arz-NG-169-181090-38942_p1_su6"> وأوضحوا أن شهر رمضان سيكون في شهر أغسطس، بما يعني أنه لن يكون هناك وقت لمشاهدة الأعمال الدرامية لأن أوقات الناس ـ على حد قولهم ـ ستكون موزعة خلال الشهر الكريم بين العبادة والسياسة مرددين شعار ''بلاش مسلسلات وخللي الناس تشوف مستقبلها أحسن''</su>
<su id="bolt-arz-NG-169-181090-38942_p1_su7"> اعتقد انه اقتراح جيد للغايه</su>
<su id="bolt-arz-NG-169-181090-38942_p1_su8"> مسلسلات تافهه ولا تضيف شىء وميزانيات ضخمه واجور بالملايين مع افكار مكرره</su>
<su id="bolt-arz-NG-169-181090-38942_p1_su9"> اليس اولى بها مصر</su>
<su id="bolt-arz-NG-169-181090-38942_p1_su10"> انا مع الاقتراح وانتم؟؟؟؟؟؟؟</su>
</post>
<post id="bolt-arz-NG-169-181090-38942_p2">
<su id="bolt-arz-NG-169-181090-38942_p2_su1"> ايوه معاهم طبعا بلا هيافه وقله قيمه وسط العالم بقى</su>
<su id="bolt-arz-NG-169-181090-38942_p2_su2"> حيهمنى فى ايه لما اشوف فلانه او ترتانه بتعيدلى الفيلم الفلانى ويتصرف اد كده على مكياج وملابس وفى الاخر ياخدو مبالغ خياليه</su>
<su id="bolt-arz-NG-169-181090-38942_p2_su3"> على ايه</su>
<su id="bolt-arz-NG-169-181090-38942_p2_su4"> استفدنا ايه من اللى بيعملوه</su>
<su id="bolt-arz-NG-169-181090-38942_p2_su5"> وبعدين كفايه بقى تشويه للشهر الكريم فرمضان شهر عباده ومغفره وتسبيح وصلاه</su>
<su id="bolt-arz-NG-169-181090-38942_p2_su6"> كل دقيقه بتمر علينا فيه بدون الاستفاده منها بنكون خسرنا كتير من نعم ربنا علينا فليه نفرط فيها</su>
<su id="bolt-arz-NG-169-181090-38942_p2_su7"> يا رب انعم علينا برمضان يا رب</su>
<su id="bolt-arz-NG-169-181090-38942_p2_su8">  اما بالنسبه لتخصيص فلوسها لاسر الشهداء مفيش مشكله</su>
<su id="bolt-arz-NG-169-181090-38942_p2_su9"> ده غير توجيه تلك الميزانيات الخياليه لمشروعات نستفيد منها بدل الاسفاف اللى كانوا بيتحفونا بيه</su>
<su id="bolt-arz-NG-169-181090-38942_p2_su10"> مالها المسلسلات الدينيه زى زمان</su>
<su id="bolt-arz-NG-169-181090-38942_p2_su11"> اتحدى لو سالت شاب من المتابعين للاعمال دى دلوقتى وقلتله تعرف ايه عن عمر ابن عبد العزيز او ابو بكر الصديق انما فلان والا ترتان حيكرلك المسلسل بتاعه عدل</su>
</post>
<post id="bolt-arz-NG-169-181090-38942_p3">
<su id="bolt-arz-NG-169-181090-38942_p3_su1"> انا مع الفكره برضه وخصوصا مع كم المسلسلات المريع اللي بيبقا موجود في رمضان او علي الاقل لو مش هتتلغي خالص يقللو العدد بتاعها</su>
<su id="bolt-arz-NG-169-181090-38942_p3_su2"> يقسمو علي عشره مثلا بحيث انه يفضل كام مسلسل بسيط ويكونو كلهم هادفين وليهم قصه</su>
<su id="bolt-arz-NG-169-181090-38942_p3_su3"> يارييت ده كمان يستمر مش يبقا لسنه واحده بحيث ان الفلوس اللي هتطلع منه نستخدمها للتقويم البلد شويه</su>
<su id="bolt-arz-NG-169-181090-38942_p3_su4"> البلد دلوقتي فعلا محتاجه لكل قرش</su>
</post>
<post id="bolt-arz-NG-169-181090-38942_p4">
<su id="bolt-arz-NG-169-181090-38942_p4_su1"> وانا كمان مع الفكرة</su>
<su id="bolt-arz-NG-169-181090-38942_p4_su2"> نفسي بجد رمضان يبقى للحاجات المفيدة وبس والفلوس دي في ناس تانية اولى بيها</su>
</post>
<post id="bolt-arz-NG-169-181090-38942_p6">
<su id="bolt-arz-NG-169-181090-38942_p6_su1"> فكرة اكثر من رائعة</su>
<su id="bolt-arz-NG-169-181090-38942_p6_su2"> بعد رمضان مايخلص تاني يوم يطلعوا علينا بالتحضير لرمضان القادم بمسلاسلات محدش عارف ليها راس من رجل</su>
<su id="bolt-arz-NG-169-181090-38942_p6_su3"> وملايين علي كل حلقة لشوية مشخصتية رفعهم الاعلام للقمة علي قفا الشعب</su>
<su id="bolt-arz-NG-169-181090-38942_p6_su4"> اخر افتكاستهم مسلسل لعمرو دياب عمره ب80 مليون لعمرو دياب بتقنية 3D</su>
<su id="bolt-arz-NG-169-181090-38942_p6_su5">  لية </su>
<su id="bolt-arz-NG-169-181090-38942_p6_su6"> كام واحد فى مصر عندهم 3D بالاضافة الى الارقام الفلكية دي</su>
<su id="bolt-arz-NG-169-181090-38942_p6_su7"> وياريت بالمرة يشيلوا كل قنوات مصر لانهابصراحة مالهاش لزوم الى كانت بتنافقة وبتطبل له </su>
<su id="bolt-arz-NG-169-181090-38942_p6_su8"> راح خلاص</su>
<su id="bolt-arz-NG-169-181090-38942_p6_su9"> خلينا مع باقة ال ام بى سي وقنوات الخليج الافضل</su>
</post>
</multipost>
