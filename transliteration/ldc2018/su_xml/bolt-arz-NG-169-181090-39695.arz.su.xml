<multipost id="bolt-arz-NG-169-181090-39695" language="Arabic">
<post id="headline">
<su id="headline_su1"> نظام الثانوية العامة الجديد</su>
</post>
<post id="bolt-arz-NG-169-181090-39695_p1">
<su id="bolt-arz-NG-169-181090-39695_p1_su1"> الاعضاء الكرام</su>
<su id="bolt-arz-NG-169-181090-39695_p1_su2"> السلام عليكم</su>
<su id="bolt-arz-NG-169-181090-39695_p1_su3"> طبعا اكيد اغلبكو سمعو عن نظام الثانوية العامة الجديد</su>
<su id="bolt-arz-NG-169-181090-39695_p1_su4"> كان هو موضوع الكلام في فقرة (في كلام تاني) في (البيت بيتك)</su>
<su id="bolt-arz-NG-169-181090-39695_p1_su5"> في البداية احب اقول ان النظام دة في قمة الروعة وبجد هيطور التعليم في مصر</su>
<su id="bolt-arz-NG-169-181090-39695_p1_su6"> بس لو اتنفذ صح</su>
<su id="bolt-arz-NG-169-181090-39695_p1_su7"> النقطة اللي انا عايزة اتناقش فيها هي ان الدرجات هيبقى 50 % منها في ايد المدرس وال 50 % التانية من الامتحان</su>
<su id="bolt-arz-NG-169-181090-39695_p1_su8"> طيب جميل اوي</su>
<su id="bolt-arz-NG-169-181090-39695_p1_su9"> المشكلة بقى ان بعض المدرسين ممكن ما يراعيش ضميره ويقول اللي هياخد معايا درس هياخد اعمال السنة</su>
<su id="bolt-arz-NG-169-181090-39695_p1_su10"> وبالتالي الطالب يضطر ياخد مع المدرس دة رغم انه ممش بيقدر يفهم منه..</su>
<su id="bolt-arz-NG-169-181090-39695_p1_su11"> طبعا انا قلت بعض مش كل</su>
<su id="bolt-arz-NG-169-181090-39695_p1_su12"> بس ممكن يحصل</su>
<su id="bolt-arz-NG-169-181090-39695_p1_su13"> ساعتها بقى الطالب يعمل ايه؟؟؟؟؟؟؟؟؟؟؟؟؟</su>
<su id="bolt-arz-NG-169-181090-39695_p1_su14"> وكمان عايزة اسألكو سؤال تفتكرو النظام هيتنفذ صح ولا لاء؟؟؟</su>
<su id="bolt-arz-NG-169-181090-39695_p1_su15"> هستنى آراءكم وردودكم</su>
</post>
<post id="bolt-arz-NG-169-181090-39695_p2">
<su id="bolt-arz-NG-169-181090-39695_p2_su1"> هو القرار....خطوة جيدة لتغير نظام التعليم الى الافضل فى مصر</su>
<su id="bolt-arz-NG-169-181090-39695_p2_su2"> بخصوص المدرسين واعمال السنة ......لازم يكون عليها رقابة</su>
<su id="bolt-arz-NG-169-181090-39695_p2_su3"> وفى الاول والاخر دى مسألة ضمير</su>
<su id="bolt-arz-NG-169-181090-39695_p2_su4"> بخصوص انه هيتنفذ ولا لا هو هيتنفذ بس مش من دلوقتى</su>
<su id="bolt-arz-NG-169-181090-39695_p2_su5"> هيتنفذ فى سنة 2010 يعنى العام القادم</su>
<su id="bolt-arz-NG-169-181090-39695_p2_su6"> وبخصوص الكليات وتغيير نظامها هيتغير نظامها عام 2013</su>
<su id="bolt-arz-NG-169-181090-39695_p2_su7"> بمعنى ان الجيل اللى داخل الثانوى العام من العام القادم هيتطبق عليه الكلام دا</su>
<su id="bolt-arz-NG-169-181090-39695_p2_su8"> وكمان هيكون فى حملة اعلانية لترشيد الناس قبل تنفيذ القرار ...علشان الناس تعرف هما هيعملو ايه ..........</su>
<su id="bolt-arz-NG-169-181090-39695_p2_su9"> التفكير جيد ...نتنمى التنفيذ يكون بنفس المستوى.....وان شاء الله كله فى خدمة البلد</su>
<su id="bolt-arz-NG-169-181090-39695_p2_su10"> تقبلى مرورى</su>
</post>
<post id="bolt-arz-NG-169-181090-39695_p3">
<su id="bolt-arz-NG-169-181090-39695_p3_su1"> رجعالك تاني يا جميل</su>
<su id="bolt-arz-NG-169-181090-39695_p3_su2"> يا دي الثانوية العامة الي مجنناكي دي</su>
<su id="bolt-arz-NG-169-181090-39695_p3_su3"> هتعدي ان شاء الله بدرجات ترفع الراس</su>
<su id="bolt-arz-NG-169-181090-39695_p3_su4"> وابقي قولي ريفيرا قالت. ..</su>
</post>
<post id="bolt-arz-NG-169-181090-39695_p4">
<su id="bolt-arz-NG-169-181090-39695_p4_su1"> الثانويه العامه........والله انا تعبت لهم .كل شويه اقتراح جديد ويتنفذ وبعدها بسنه يلغوه</su>
<su id="bolt-arz-NG-169-181090-39695_p4_su2"> الله يكون فى عون اخواتنا</su>
<su id="bolt-arz-NG-169-181090-39695_p4_su3"> بالنسبه لاخر القرارات.......فمن راييى ان المدرس حيفكر الف مره قبل ما يحذف درجه من الطالب.....ليييييييييييه بقى؟؟</su>
<su id="bolt-arz-NG-169-181090-39695_p4_su4"> اقولكم لان المدرس ده عايش بنفس مجتمع الطالب فلو الطالب حس انه اذاه.......براييى حيكون مهدد فعلا</su>
<su id="bolt-arz-NG-169-181090-39695_p4_su5"> فشايفه انه حيريح دماغه ويديله ال50 % و الباقى بيعتمد على اجتهاده نفسه بس كده...........</su>
</post>
<post id="bolt-arz-NG-169-181090-39695_p11">
<su id="bolt-arz-NG-169-181090-39695_p11_su1"> الحمد لله ان الواحد خلص الثانويه العامه دي</su>
<su id="bolt-arz-NG-169-181090-39695_p11_su2"> بس انا مش مع النظام الجديد</su>
<su id="bolt-arz-NG-169-181090-39695_p11_su3"> لانه بيجعل المدرس متحكم بالطالب</su>
<su id="bolt-arz-NG-169-181090-39695_p11_su4"> حتي لو فيه رقابه</su>
<su id="bolt-arz-NG-169-181090-39695_p11_su5"> انت بتكلم مع الشعب المصري يا ابني</su>
</post>
<post id="bolt-arz-NG-169-181090-39695_p14">
<su id="bolt-arz-NG-169-181090-39695_p14_su1"> انا مش فاهم هما مصعبين التعليم ليه انا بقالى 8/سنين في الكليهومش عارف انجح</su>
</post>
<post id="bolt-arz-NG-169-181090-39695_p18">
<su id="bolt-arz-NG-169-181090-39695_p18_su1"> بليز ردو علييا انا محتاره كتير انا لسي في السعوديه محتاره كتير انز ولا لا لانه غيرو النظام عندنى بقي زفت وصعب ارججوووووووووووووووو لاتنسو</su>
</post>
<post id="bolt-arz-NG-169-181090-39695_p21">
<su id="bolt-arz-NG-169-181090-39695_p21_su1"> بصراحه نظام الحقائب الجديد مش عاجبني بيخلي المدرس يتحكم في درجات الطاب بدرجه كبيره لان اللي بينجح في الحقيبه وسقط في الامتحان بينجح اخر السنه </su>
<su id="bolt-arz-NG-169-181090-39695_p21_su2"> وممكن تلاقي طالب ناجح في الحقيبه وراسب في الامتحان يعني لو مخدش الدرس عند المدرس بتاعه مش هيديله درجه كويسه </su>
<su id="bolt-arz-NG-169-181090-39695_p21_su3"> وده بيحصل عند بعض المدرسين والنظام ده فاشل بتلاقي الطالب بياخد اكتر من درس في ماده وحده عند مدرس الفصل علشان الدرجات</su>
<su id="bolt-arz-NG-169-181090-39695_p21_su4">  وعند مدرس تاني علشان يفهم </su>
<su id="bolt-arz-NG-169-181090-39695_p21_su5"> ولو مخدش الطالب عند المدرس بتاعه هيطين عشته ويقرفه لحد ما ياخد درس عنده </su>
<su id="bolt-arz-NG-169-181090-39695_p21_su6"> وده حصل مع بنت زميله لي </su>
<su id="bolt-arz-NG-169-181090-39695_p21_su7"> اما باه حكايه الثانويه العامه دي لها العجب فطلاب مصر هم عباره عن فئران تجارب كل واحد عايز يعمل تجربه جديده يجربها علي طلاب مصر شيلوا سنه ساته رجعوا سنه ساته </su>
<su id="bolt-arz-NG-169-181090-39695_p21_su8"> الثانويه خليها علي سنتين لاه خليها ثلاث سنين خلوا فيه تحسين وبعد كده لا الغوا التحسين</su>
<su id="bolt-arz-NG-169-181090-39695_p21_su9">  وغيره ياما هنشوف</su>
</post>
<post id="bolt-arz-NG-169-181090-39695_p22">
<su id="bolt-arz-NG-169-181090-39695_p22_su1"> ازيك يا بيرو وحشتيني مووت</su>
<su id="bolt-arz-NG-169-181090-39695_p22_su2"> النظام دا مطبق نوعا ما هنا في الكويت</su>
<su id="bolt-arz-NG-169-181090-39695_p22_su3"> النظام هنا في نص علامات المادة في ايد المدرس اللي هي " درجات الشفوي " يعني مشاركتك في الصف و النشاطات والحاجات دي</su>
<su id="bolt-arz-NG-169-181090-39695_p22_su4"> بس النظام هنا وحش جدااااااااااااااااااااااااااااا</su>
<su id="bolt-arz-NG-169-181090-39695_p22_su5"> يعني دلوقتي عندنا الثانوي متقسم على 3 سنين</su>
<su id="bolt-arz-NG-169-181090-39695_p22_su6"> العاشر 10% " دراسة مواد علمي وادبي مع بعض "</su>
<su id="bolt-arz-NG-169-181090-39695_p22_su7"> الحادي عشر 30% " تحددي اذا كان علمي او ادبي في ايدك تغيري بعد الاسبوع الاول من الدراسة يعني تدخلي علمي مثلا وبعدين قعدتي اسبوع تدرسي علمي لقيتي انك مش ماشية في العلمي بتروحي تنقلي على ادبي واتوقع دي الميزة الوحيدة "</su>
<su id="bolt-arz-NG-169-181090-39695_p22_su8"> الثاني عشر 60% " علمي او ادبي مينفعشي التغير لانك حددتي في 11 "</su>
<su id="bolt-arz-NG-169-181090-39695_p22_su9"> وفي مواد اختياري " زي الرسم والالعاب والفرنسي و الاقتصاد المنزلي واحاجت تانية كدا "</su>
<su id="bolt-arz-NG-169-181090-39695_p22_su10"> ودرجات اعمال السنة " الشفوي " بتكون نفس درجة الامتحان تقريبا</su>
<su id="bolt-arz-NG-169-181090-39695_p22_su11"> يعني مثلا الاجتماعيات " الدراسات في مصر على ما اتوقع " من 8 درجات في الامتحان تيجي تشوفي في الشهادة تلاقي انها من 14 يعني 6 درجات في ايد المدرسة</su>
<su id="bolt-arz-NG-169-181090-39695_p22_su12"> وكمان فوق كل دا السنة متقسمه على 4 فترات و\بين كل فترة في امتحانات شفوي وقصيرة بعد قبل الفترة الاولى امتحانات عملي بتاعت الفترة الاولى بس </su>
<su id="bolt-arz-NG-169-181090-39695_p22_su13"> وبعد الفترة الاولى امتحانات عملي نص السنة وقبل الثالثة كذلك امتحانات عملي للفترة الثالثة فقط وبعد الفترة الثالثة امتحانات عملي اخر السنة</su>
<su id="bolt-arz-NG-169-181090-39695_p22_su14"> اتخيلوا بقا طول السنة امتحانات</su>
<su id="bolt-arz-NG-169-181090-39695_p22_su15"> من الاخر النظام هنا موووت</su>
<su id="bolt-arz-NG-169-181090-39695_p22_su16"> وكمان في تفرقه كبيرة اوقات امتحانات الفترة الاولى والثالثة مش بتكون موحدة يعني المدارس الحكومية اسهل بكتييير عن الخاصة والامتحانت العملي والقصيرة كذلك بتكون اسهل </su>
<su id="bolt-arz-NG-169-181090-39695_p22_su17"> والمشاريع والحكومة د\ي بتكون بس للكويتة او للابناء المدرسين اللي بيدرسوا في الحكومة</su>
<su id="bolt-arz-NG-169-181090-39695_p22_su18"> ام اخر السنة ونص السنة بتكون موحدة</su>
<su id="bolt-arz-NG-169-181090-39695_p22_su19"> بس المناهج نوعا ما سهله ما عدا " الانجليزي و الفيزياء و الأحياء "</su>
<su id="bolt-arz-NG-169-181090-39695_p22_su20"> ام باقي المواد في مصر اسهل ماعدا العربي في مصر اصعب من هنا</su>
<su id="bolt-arz-NG-169-181090-39695_p22_su21"> كمان عندي سؤال هو في مصر الدين والقرآن و الالعاب و الرسم و الحاسوب والتجويد داخل في المجموع ولا</su>
<su id="bolt-arz-NG-169-181090-39695_p22_su22"> لانه هنا بيدخل في المجموع</su>
<su id="bolt-arz-NG-169-181090-39695_p22_su23"> فالنظام اللي ناوي يمشي في مصر دا انا مش رأي انه هيكون مش كويس لان زي ما قالت بيرو في ناس مش عندها ضمير و هتتضغط على الطلبة بالدرجات  دي</su>
<su id="bolt-arz-NG-169-181090-39695_p22_su24">  وكمان في مصرلا انا بسمع انه المدرسين مش بيشرحوا طيب ازي يقدر يحدد اذا كان الطالب دا يستاهل الدرجة كاملة ولا لا يعني هيحصل ظلم كبير في الموضوع</su>
<su id="bolt-arz-NG-169-181090-39695_p22_su25">  وكامن هيبقى نظام مش مظبوط ومش مترتب بالاخص اول سنتين في تطبيقه هتلاقوا مشاكل الدنيا بسببه </su>
<su id="bolt-arz-NG-169-181090-39695_p22_su26"> زي ما حصل هنا اول ما طبق النظام انا عن نفسي شوية وهموت نفسيا معنتش مستحمله والله انا بقالي اسبوعغين عيانه وطول الاسبوعين كانوا امتحانات X_x " الحمد لله "</su>
<su id="bolt-arz-NG-169-181090-39695_p22_su27"> " يا جماعة عوزة رأيكم في اذا كنت اكمل هنا ولا انزل اكمل في مصر "</su>
<su id="bolt-arz-NG-169-181090-39695_p22_su28"> انا محتارة وخايفه انزل وارجع اندم خايفه معرفشي امشي في مناهج مصر لانه كلها سنتين واخلص يعني مينفعشي تجريب</su>
<su id="bolt-arz-NG-169-181090-39695_p22_su29"> "انا قولت لكم عن النظام هنا باختصار عوزة رأيكم "</su>
<su id="bolt-arz-NG-169-181090-39695_p22_su30"> تسلمي يا بيرو على الموضوع بجد انا كنت محتاجة الموضوع دا علشان كنت هفرقع من كتر ما انا مخنوقه من النظام هنا وخايفه من نظام مصر</su>
</post>
</multipost>
