<multipost id="bolt-arz-DF-207-186125-506363" language="Arabic">
<post id="bolt-arz-DF-207-186125-506363_p1">
<su id="bolt-arz-DF-207-186125-506363_p1_su1">
 لأن معظم كتاب السيناريو وصناع السينما بشكل عام ليسوا من المتدينين ، فقد شوهوا صورة المتدين على الشاشة ، 
</su>
<su id="bolt-arz-DF-207-186125-506363_p1_su2">
 وأظهروه في صورة " الدرويش " المنعزل عن الحياة ، 
</su>
<su id="bolt-arz-DF-207-186125-506363_p1_su3">
 أو المتطرف المعادى للمدنية والمجتمع مثل شخصية الطالب التي جسدها محي إسماعيل بطريقة كاريكاتيرية في فيلم " خلى بالك من زوزو " ،
</su>
<su id="bolt-arz-DF-207-186125-506363_p1_su4">
  وبالطبع انتصر الفيلم لشخصية " زوزو " ابنة الراقصة التي اختاروها كفتاة مثالية للجامعة ،
</su>
<su id="bolt-arz-DF-207-186125-506363_p1_su5">
  في حين ظل " محي " يصرخ بهستيرية " جمعاء.. جمعاء "
</su>
<su id="bolt-arz-DF-207-186125-506363_p1_su6">
 ومع بداية المد الإسلامي ، وظهور تيارات الإسلام السياسي ، عقب الثورة الخومينية في إيران ، اختفى التسامح تماماً في علاقة السينما المصرية بالتدين ، 
</su>
<su id="bolt-arz-DF-207-186125-506363_p1_su7">
 واختفت شخصيات مثالية طيبة ومعتدلة مثل " الشيخ حسن " الذي ظل يعطف على المجرم الخارج من السجن أو فريد شوقي في فيلم " جعلوني مجرماً " 
</su>
<su id="bolt-arz-DF-207-186125-506363_p1_su8">
 وإن لم ينجح في إنقاذه من اضطهاد المجتمع له ، باعتباره " رد سوابق " أو خريج إصلاحية.
</su>
<su id="bolt-arz-DF-207-186125-506363_p1_su9">
 وحلت مكان " الشيخ حسن " الطيب المتسامح شخصيات أخرى تتخذ من الدين ستاراً للتواكل والإهمال في العمل بحجة أداء الصلاة 
</su>
<su id="bolt-arz-DF-207-186125-506363_p1_su10">
 مثل الشخصية التي لعبها الممثل أحمد عقل ، الموظف في مجمع التحرير من خلال فيلم " الإرهاب و الكباب ".
</su>
<su id="bolt-arz-DF-207-186125-506363_p1_su11">
 أو ستاراً للسرقة والابتزاز وارتكاب الفواحش مثل دور صاحب شركة توظيف الأموال ، حسن مصطفى في فيلم أحمد زكى وإيناس الدغيدي " امرأة واحدة لا تكفى " ، و شخصية الحاج " جلال الشرقاوي " في فيلم " البدروم " للمخرج الراحل عاطف الطيب ،
</su>
<su id="bolt-arz-DF-207-186125-506363_p1_su12">
  وإن كان " الطيب " نفسه هو الوحيد الذي قدم شخصية الشاب المتدين بشكل إيجابي فى أفلام الثمانينات ،
</su>
<su id="bolt-arz-DF-207-186125-506363_p1_su13">
  وهى شخصية المعيد بكلية الاقتصاد والعلوم السياسية " أحمد سلامة " في فيلم " أبناء وقتلة " ،
</su>
<su id="bolt-arz-DF-207-186125-506363_p1_su14">
  والذي يرفض إغواء زوجة أخيه له ، ويرتبط بمعيدة محجبة زميلة له بالكلية ،
</su>
<su id="bolt-arz-DF-207-186125-506363_p1_su15">
  ويلقى محاضرات عصرية عن الاقتصاد الإسلامي ،
</su>
<su id="bolt-arz-DF-207-186125-506363_p1_su16">
  والغريب أن كاتب سيناريو الفيلم حكم على هذه الشخصية بالموت برصاصة طائشة من غريم والده القديم " مجدي وهبة " ،
</su>
<su id="bolt-arz-DF-207-186125-506363_p1_su17">
  والذي اكتشفنا في نهاية الفيلم أنه والد الفتاة المتدينة التي يحبها أبن عدوه القديم " شيخون ".
</su>
<su id="bolt-arz-DF-207-186125-506363_p1_su18">
 وتحت زعم محاربة التطرف والإرهاب.. قدم عادل إمام أكثر من فيلم بداية من " الإرهابي " ، وحتى " حسن ومرقص " ، يخلط فيه بين التدين بمعناه الصحيح ، وبين التشدد المرفوض ، 
</su>
<su id="bolt-arz-DF-207-186125-506363_p1_su19">
 وجماعات العنف التي حملت أسم الإسلام ظلماً وعدواناً ، وهى بعيدة كل البعد عن روحه ورسالته للناس أجمعين.
</su>
<su id="bolt-arz-DF-207-186125-506363_p1_su20">
 وسار على نفس النهج كتاب ومخرجون ونجوم آخرون أساءوا كثيراً إلى صورة المتدين الحقيقي ،
</su>
<su id="bolt-arz-DF-207-186125-506363_p1_su21">
  وحاولوا تحدى مشاعر الشعب المتدين فطرياً بالإساءة إلى صورة الفتاة المحجبة أو المنقبة ،
</su>
<su id="bolt-arz-DF-207-186125-506363_p1_su22">
  والتركيز على النماذج الشاذة التي تتخذ من الزى المحتشم وسيلة للخداع والتمويه ،
</su>
<su id="bolt-arz-DF-207-186125-506363_p1_su23">
  وكأن كل المحجبات أو المنقبات كاذبات ومخادعات.. 
</su>
<su id="bolt-arz-DF-207-186125-506363_p1_su24">
 ووجد بعض صناع الأفلام في هذه الطريقة غير المباشرة بديل آمن لنشر أفكارهم الخبيثة عن الدين والتدين ،
</su>
<su id="bolt-arz-DF-207-186125-506363_p1_su25">
  بدلاً من مغامرة المجاهرة بها ومواجهة غضب الناس وحنقهم كما حدث مع وزير الثقافة فاروق حسنى بسبب تصريحاته حول الحجاب.
</su>
<su id="bolt-arz-DF-207-186125-506363_p1_su26">
 ويأتي وحيد حامد على رأس هؤلاء الكتاب الذين يحاولون دس السم في العسل ،  وتشويه صورة المتدين من خلال نماذج شاذة وأحداث ملفقة ، وشخصيات وهمية أبدعها خياله ،
</su>
<su id="bolt-arz-DF-207-186125-506363_p1_su27">
  ولا يخلو فيلم أو مسلسل لهذا الكاتب منذ " العائلة " وحتى " دم الغزال " من شخصية أو شخصيات متطرفة ، 
</su>
<su id="bolt-arz-DF-207-186125-506363_p1_su28">
 دفعتها ظروفها الصعبة وصدامها مع المجتمع وفشلها في التكيف إلى طريق التزمت والتشدد ، 
</su>
<su id="bolt-arz-DF-207-186125-506363_p1_su29">
 وكأن كل من يؤدى فروض الدين ، أو يذهب للصلاة في المسجد بانتظام ، هو بالضرورة متطرف أو إرهابي.
</su>
<su id="bolt-arz-DF-207-186125-506363_p1_su30">
 ولا ينافس وحيد بعد لينين الرملي على تشويه صورة المتدين في السينما ، سوى المخرج خالد يوسف ،
</su>
<su id="bolt-arz-DF-207-186125-506363_p1_su31">
  وأفكاره في هذا الجانب لا تختلف كثيراً عن أفكار وحيد حامد ولينين الرملي وبالطبع عن أستاذه يوسف شاهين في النظرة للدين والتدين على الطريقة الإسلامية.
</su>
<su id="bolt-arz-DF-207-186125-506363_p1_su32">
 وسيظل الحال على ذلك الفهم المغلوط والتشويه المتعمد ، 
</su>
<su id="bolt-arz-DF-207-186125-506363_p1_su33">
 حتى يفطن المتدينون الحقيقيون إلى خطورة سلاح السينما والإعلام بشكل عام في تشكيل وعى الجماهير ونظرتهم للأمور ، 
</su>
<su id="bolt-arz-DF-207-186125-506363_p1_su34">
 ويظهر مبدعون ملتزمون دينياً يقدمون لنا صورة حقيقية للمتدين المعتدل على الشاشة.. فهل من مستجيب ؟!
</su>
</post>
<post id="bolt-arz-DF-207-186125-506363_p4">
<su id="bolt-arz-DF-207-186125-506363_p4_su1">
 السلام عليكم ورحمة الله وبركاته
</su>
<su id="bolt-arz-DF-207-186125-506363_p4_su2">
 والمشكلة ان الناس بتصدق
</su>
<su id="bolt-arz-DF-207-186125-506363_p4_su3">
 والمشكلة الأكبر انها بتبقى قناعات عندهم من رابع المستحيلات انك تغيرها بسهولة زى ما قالت نور الهدى
</su>
<su id="bolt-arz-DF-207-186125-506363_p4_su4">
 ولسة لغاية دلوقتى الناس بتجادل وتقول إيه المشكلة من التليفزيون ؟
</su>
<su id="bolt-arz-DF-207-186125-506363_p4_su5">
 والمسلسل بيعرض مشاكل إجتماعية واقعية مفيدة !!!
</su>
<su id="bolt-arz-DF-207-186125-506363_p4_su6">
 للأسف احنا مسلمين ديماغنا للتليفزيون يشكلها لنا
</su>
<su id="bolt-arz-DF-207-186125-506363_p4_su7">
 مسلمين ديماغنا لناس غير موثوق فيهم عشان يشكلوا أفكارنا ومعتقداتنا ورؤياتنا وشخصياتنا
</su>
<su id="bolt-arz-DF-207-186125-506363_p4_su8">
 فطبيعى نكون تافهين وسطحيين وتفكيرنا محدود وأفكارنا خاطئة
</su>
<su id="bolt-arz-DF-207-186125-506363_p4_su9">
 أجمل برنامج ع النت.... للى عايز يستفيد من النت بجد
</su>
</post>
<post id="bolt-arz-DF-207-186125-506363_p5">
<su id="bolt-arz-DF-207-186125-506363_p5_su1">
 طيب والإعلام جاب الصورة دي منين يا ترى ؟؟؟
</su>
<su id="bolt-arz-DF-207-186125-506363_p5_su2">
 معنى كلامي انه هناك - الكثير - ممن يقولوا عن أنفسهم ملتزمين لا يعرفون من الدين شئ
</su>
<su id="bolt-arz-DF-207-186125-506363_p5_su3">
 وأيضا الدين أصبح " ستار حلو " لناس وحشه كتييير
</su>
</post>
<post id="bolt-arz-DF-207-186125-506363_p6">
<su id="bolt-arz-DF-207-186125-506363_p6_su1">
 بالظبط كدة
</su>
<su id="bolt-arz-DF-207-186125-506363_p6_su2">
 دول خارجين من حساباتنا ومش هنتكلم عنهم ولا نهتم بيهم زى ما بتقولى تمام يا هبة
</su>
<su id="bolt-arz-DF-207-186125-506363_p6_su3">
 التركيز بقى يكون على الناس اللى مصدقة كدة
</su>
<su id="bolt-arz-DF-207-186125-506363_p6_su4">
 اللى هو احنا يعنى
</su>
<su id="bolt-arz-DF-207-186125-506363_p6_su5">
 الزعل من الناس اللى لسة بتدافع عن التليفزيون والسينما ويوسف شاهين
</su>
<su id="bolt-arz-DF-207-186125-506363_p6_su6">
 الزعل من الناس اللى لسة بيتابعوا الحاجات دى بشغف وبثقة
</su>
<su id="bolt-arz-DF-207-186125-506363_p6_su7">
 ثقة مخلياهم بيستمدوا ثقافتهم ودينهم ومشاعرهم ونظرتهم للحياة... من الحاجات دى
</su>
<su id="bolt-arz-DF-207-186125-506363_p6_su8">
 على رأى الشيخ مسعد أنور...  ديننا بقينا بنأخده من التليفزيون...
</su>
<su id="bolt-arz-DF-207-186125-506363_p6_su9">
  لان واحد اتصل بيه سأله هى الأغانى حرام ليه ؟ ما هى أخت الرسول كانت بتغنى ؟
</su>
<su id="bolt-arz-DF-207-186125-506363_p6_su10">
 قاله مين اللى قالك كدة يابنى ؟ قاله فى فيلم الهجرة ( ماعرفش اسمه ) الشيماء أخت الرسول فى الرضاعة كانت بتغنى فى الفيلم !!
</su>
<su id="bolt-arz-DF-207-186125-506363_p6_su11">
 ففعلاً بنستمد ديننا من التليفزيون والسينما دلوقتى
</su>
<su id="bolt-arz-DF-207-186125-506363_p6_su12">
 ربنا يصلح الحال
</su>
<su id="bolt-arz-DF-207-186125-506363_p6_su13">
 أياً كان يا أخى
</su>
<su id="bolt-arz-DF-207-186125-506363_p6_su14">
 ده مش مبرر ليهم
</su>
<su id="bolt-arz-DF-207-186125-506363_p6_su15">
 وهما دول بقى اللى هيظهروا صورة الدين الصحيحة ؟
</su>
<su id="bolt-arz-DF-207-186125-506363_p6_su16">
 يعنى لو انتوا دلوقتى جماعة ملتزمين أدامى...
</su>
<su id="bolt-arz-DF-207-186125-506363_p6_su17">
  بس شوفتكم بتعملوا " كذا " غلط
</su>
<su id="bolt-arz-DF-207-186125-506363_p6_su18">
 من الحكمة انى ماجيش أوجهككم وأنصحكم وأعاتبكم... 
</su>
<su id="bolt-arz-DF-207-186125-506363_p6_su19">
 أدام جماعة مش ملتزمين نهائياً
</su>
<su id="bolt-arz-DF-207-186125-506363_p6_su20">
 ممكن يقولوا أدى الجماعة الملتزمين بيغلطوا أهو وبيعملوا وبيعملوا... 
</su>
<su id="bolt-arz-DF-207-186125-506363_p6_su21">
 يبقى احنا نلتزم ليه بقى !
</su>
<su id="bolt-arz-DF-207-186125-506363_p6_su22">
 وممكن يقولوا دول واقعين فى بعض وبيتخانقوا... وهكذا
</su>
<su id="bolt-arz-DF-207-186125-506363_p6_su23">
 فاحنا المفروض ما نصدش عن سبيل الله
</su>
<su id="bolt-arz-DF-207-186125-506363_p6_su24">
 بنصد عن سبيل الله بإلتزامنا الظاهرى أولاً زى ما حضرتك قلت... 
</su>
<su id="bolt-arz-DF-207-186125-506363_p6_su25">
 أنا مش ناكرة
</su>
<su id="bolt-arz-DF-207-186125-506363_p6_su26">
 وبنصد برضه بتشويه صورة الإلتزام وإصلاح أخطائنا ( نشر غسيلنا زى ما بيقولوا ) أمام غير الملتزمين
</su>
<su id="bolt-arz-DF-207-186125-506363_p6_su27">
 خاصة وان الناس عندهم تصور ان الملتزم ده لازم يكون ملاك.. 
</su>
<su id="bolt-arz-DF-207-186125-506363_p6_su28">
 لازم يكون حاجة ما حصلتش وما يغلطش ولا غلطةةة
</su>
<su id="bolt-arz-DF-207-186125-506363_p6_su29">
 وطبعاً ده مخالف للواقع ومخالف للفطرة
</su>
<su id="bolt-arz-DF-207-186125-506363_p6_su30">
 احنا لازم نخطأ واحنا مش معصومين
</su>
<su id="bolt-arz-DF-207-186125-506363_p6_su31">
 فالناس فكرتهم غلط
</su>
<su id="bolt-arz-DF-207-186125-506363_p6_su32">
 وبيطالبوا الملتزم بالكمال اللى هو ماحدش يقدر يوصله عشان ربنا خلقنا كدة مش معصومين
</su>
<su id="bolt-arz-DF-207-186125-506363_p6_su33">
 طيب كل ده كان كلام عن نقطة " ان حتى لو الملتزمين وحشين ما ينفعش نعرضهم بالشكل ده - اقصد فى السينما يعنى "
</su>
<su id="bolt-arz-DF-207-186125-506363_p6_su34">
 فما بالك بقى ان مش هما دول أساساً اللى ليهم حق يتكلموا فى نقطة الملتزمين وحشين ولا حلوين !!!
</su>
<su id="bolt-arz-DF-207-186125-506363_p6_su35">
 يعنى الأولى من إظهار عيوب الملتزمين ( حتى وان كانت حقيقية ) هو التوقف عن نشر أفلام العرى والزنا !!
</su>
<su id="bolt-arz-DF-207-186125-506363_p6_su36">
 فما بالك كمان ان كل اللى بيقولوه كذب وضلال
</su>
<su id="bolt-arz-DF-207-186125-506363_p6_su37">
 أنا مش عارفة الأفلام اللى ذكرها المقال
</su>
<su id="bolt-arz-DF-207-186125-506363_p6_su38">
 بس عارفة فيلم خلى بالك من زوزو لكن مش متذكراه أوى
</su>
<su id="bolt-arz-DF-207-186125-506363_p6_su39">
 بس متهيألى الولد بتاع جمعاء ده كان معقد نفسياً 
</su>
<su id="bolt-arz-DF-207-186125-506363_p6_su40">
 وكان حاله عجيب كمدة فى الفيلم...
</su>
<su id="bolt-arz-DF-207-186125-506363_p6_su41">
  فطبيعى اللى يشوفه ما يتمناش يوصل لحاله فى يوم من الأيام... 
</su>
<su id="bolt-arz-DF-207-186125-506363_p6_su42">
 انما زوزو الفتاة المثالية الراقصة بنت الراقصة هى والشلة المثالية اللى حواليها خير مثال !!!
</su>
</post>
<post id="bolt-arz-DF-207-186125-506363_p10">
<su id="bolt-arz-DF-207-186125-506363_p10_su1">
 طب ما كل مكان و كل مجموعة فيهم الحلو و الوحش 
</su>
<su id="bolt-arz-DF-207-186125-506363_p10_su2">
 حتى الإنسان نفسه فيه الحلو و الوحش
</su>
<su id="bolt-arz-DF-207-186125-506363_p10_su3">
 أنا خلاص إتخنقت من إلي بيحصل 
</su>
<su id="bolt-arz-DF-207-186125-506363_p10_su4">
 دول أصحاب نفوذ في الإعلام فأرائهم هي السائدة و أفكارهم الرديئة هي إلي بتطلع في التليفزيون
</su>
<su id="bolt-arz-DF-207-186125-506363_p10_su5">
 بيظهروا إن الملتزم إنسان شاذ ليس له عمل في الدنيا غير الصلاة 
</su>
<su id="bolt-arz-DF-207-186125-506363_p10_su6">
 و بيحولوا بإسلوب غير مباشر إشعارك في المسلسل أن هذا الشخص الملتزم فيه حاجة مش صح 
</su>
<su id="bolt-arz-DF-207-186125-506363_p10_su7">
 أما إلي بيحصل في الأفلام من لبس و أحضان.......... ده شئ عادي
</su>
<su id="bolt-arz-DF-207-186125-506363_p10_su8">
  الإعلام لازم يكون حر
</su>
<su id="bolt-arz-DF-207-186125-506363_p10_su9">
 إنتوا مش ملاحظين إن الفاحشة إزدادت في البلد و جرائم الإعتداء زادت بشئ موحش 
</su>
<su id="bolt-arz-DF-207-186125-506363_p10_su10">
 لدرجة إن البنات بقت تخاف من النزول للشارع ده بسبب ميييييييين ؟
</su>
<su id="bolt-arz-DF-207-186125-506363_p10_su11">
 و لا إلي إحنا بنشوفه في الجامعات من مصائب بين البنات و الولاد مع إن المفروض دول شباب واعيين ده بسبب مييييييييييييييين ؟
</su>
<su id="bolt-arz-DF-207-186125-506363_p10_su12">
 و لا الملابس الموضة إلي بنشوف الولاد و البنات لبسنها ده بسبب مييييييييين ؟
</su>
<su id="bolt-arz-DF-207-186125-506363_p10_su13">
 يا جماعة أنا بحس إن الملتزم أو الملتزمة ( إلتزام بحق ) بحس إنهم قطرة ماء على أرض يابسة
</su>
<su id="bolt-arz-DF-207-186125-506363_p10_su14">
 بس المشكلة إنهم مش عارفين يعني إيه إلتزام
</su>
<su id="bolt-arz-DF-207-186125-506363_p10_su15">
  و إحنا مش عارفييين نكون ملتزمين بحق 
</su>
<su id="bolt-arz-DF-207-186125-506363_p10_su16">
 أو مش عارفين نكمل تطبيق الدين في جميع حياتنا و هذا طبعا مش كلنا و لكن بعض منا
</su>
<su id="bolt-arz-DF-207-186125-506363_p10_su17">
 إحنا عوزين يا جماعة نكون أصحاب النفوذ
</su>
<su id="bolt-arz-DF-207-186125-506363_p10_su18">
  و لنا صوت يدوي في السماء بإننا نثبت نفسنا في مجالات دراستنا و إننا نكون متفوقين و نعمل نجاحات و نتعلم لغات و نعمل حاجااااااااات كتيييير تانية
</su>
<su id="bolt-arz-DF-207-186125-506363_p10_su19">
 ربنا يعين الجميع
</su>
</post>
<post id="bolt-arz-DF-207-186125-506363_p13">
<su id="bolt-arz-DF-207-186125-506363_p13_su1">
 نسيت حاجة مهمة برضه..
</su>
<su id="bolt-arz-DF-207-186125-506363_p13_su2">
 و هي ضرورة وجود دراما "إســـــــــــلامية"
</su>
<su id="bolt-arz-DF-207-186125-506363_p13_su3">
 الجانب ده الإسلاميين مقصرين فيه جدا..
</su>
<su id="bolt-arz-DF-207-186125-506363_p13_su4">
 حتى القنوات الإسلامية مقتصرة على برامج و كدة..
</su>
<su id="bolt-arz-DF-207-186125-506363_p13_su5">
 مفيش مسلسل أو دراما معينة تبقى إسلامية 100%
</su>
</post>
<post id="bolt-arz-DF-207-186125-506363_p14">
<su id="bolt-arz-DF-207-186125-506363_p14_su1">
 والله كلنا بيتحرق دمنا من طريقة عرضهم للمسلمين الملتزمين
</su>
<su id="bolt-arz-DF-207-186125-506363_p14_su2">
 المشكله انهم مش بيأثروا علي الناس بس لمنعهم من الالتزام
</su>
<su id="bolt-arz-DF-207-186125-506363_p14_su3">
 لا ده والملتزمين كمان بيحاولوا يخترقوهم ويأثروا عليهم
</su>
<su id="bolt-arz-DF-207-186125-506363_p14_su4">
 دي حرب اعلاميه مدبره ميه بالميه
</su>
<su id="bolt-arz-DF-207-186125-506363_p14_su5">
 استحاله يكون ده صدفه
</su>
<su id="bolt-arz-DF-207-186125-506363_p14_su6">
 بجد دي افضل وسيله لمواجهتهم
</su>
<su id="bolt-arz-DF-207-186125-506363_p14_su7">
 لما يلاقوا دكتور علامه في مجال  واستاذ مفيش زيه ومخترع ومبتكر ورجل اعمال يفيد بلده وملتزمين اكيد اكيد ده هيكون اقوي مية مره من اعلامهم الموجه
</su>
</post>
<post id="bolt-arz-DF-207-186125-506363_p17">
<su id="bolt-arz-DF-207-186125-506363_p17_su1">
 حتي يا هبة لو كل اللي قلتي عليه حصل
</su>
<su id="bolt-arz-DF-207-186125-506363_p17_su2">
 لو اصبح المتدين متدين كما ينبغي.. ستظل الصورة كما هي
</su>
<su id="bolt-arz-DF-207-186125-506363_p17_su3">
 الانسان الكشري الحزين الغير مهندم....الخ
</su>
<su id="bolt-arz-DF-207-186125-506363_p17_su4">
 دي صورة بيتصرف عليها كتير وبيتخخطلها وناس بتتعب بجد لترسيخ هذه الصورة..
</su>
</post>
<post id="bolt-arz-DF-207-186125-506363_p18">
<su id="bolt-arz-DF-207-186125-506363_p18_su1">
 لا يا* نور الهدي *لو هم اصلا ادولنا فرصه
</su>
<su id="bolt-arz-DF-207-186125-506363_p18_su2">
 الناس فكرتهم هتتغير اينعم مش كلهم بس معظمهم
</su>
<su id="bolt-arz-DF-207-186125-506363_p18_su3">
 وده طبعا مش هيحصل في يوم وليله ولازم يكون مع الي بيشوفوه في الحياه العمليه
</su>
<su id="bolt-arz-DF-207-186125-506363_p18_su4">
 ده غير انهم اصلا محاصرين الفكر الاسلامي وبيخنقو عليه
</su>
<su id="bolt-arz-DF-207-186125-506363_p18_su5">
  ولو طلعوه لازم يستهزئو بالشخصيه الي بتمثله
</su>
<su id="bolt-arz-DF-207-186125-506363_p18_su6">
 وجزيتم خيرا
</su>
<su id="bolt-arz-DF-207-186125-506363_p18_su7">
 يا رب لك الحمد كما ينبغي لجلال وجهك وعظيم سلطانك..
</su>
</post>
<post id="bolt-arz-DF-207-186125-506363_p21">
<su id="bolt-arz-DF-207-186125-506363_p21_su1">
 السلام عليكم
</su>
<su id="bolt-arz-DF-207-186125-506363_p21_su2">
 طبعا دي مشكله بجد تحرق الدم
</su>
<su id="bolt-arz-DF-207-186125-506363_p21_su3">
 انا رايي ان الحل في ايدين الملتزمين نفسهم
</su>
<su id="bolt-arz-DF-207-186125-506363_p21_su4">
 لازم يوصلوا للناس صوره طيبه عن الالتزام
</su>
<su id="bolt-arz-DF-207-186125-506363_p21_su5">
 في الاسلوب و اللبس (الشياكه و الهندمه ) و اللباقه و الشطاره
</su>
<su id="bolt-arz-DF-207-186125-506363_p21_su6">
 وكمان لازم يكون في اعلام مضاد ولكن من نفس السلاح
</su>
<su id="bolt-arz-DF-207-186125-506363_p21_su7">
 يعني لازم يكون في مسلسلات و دراما اجتماعيه تشد الناس و سيد كوم و برامج تكون افكارها جديده
</su>
<su id="bolt-arz-DF-207-186125-506363_p21_su8">
 لكن كل ده يكون له هدف واحد و هو نوصل صوره طيبه للناس عن الملتزمين
</su>
<su id="bolt-arz-DF-207-186125-506363_p21_su9">
 وطبعا لازم الدراما وكل ده يكون في اطار الدينو الحياه السليمه 
</su>
<su id="bolt-arz-DF-207-186125-506363_p21_su10">
 و برده نعرض السلبيات الي في المجتمع و لكن في اطا الدين وفي رايي ده اهم حلر
</su>
<su id="bolt-arz-DF-207-186125-506363_p21_su11">
 الحمد لله رب العالمين
</su>
</post>
<post id="bolt-arz-DF-207-186125-506363_p22">
<su id="bolt-arz-DF-207-186125-506363_p22_su1">
 بســم الله الـرحمــن الرحيــم
</su>
<su id="bolt-arz-DF-207-186125-506363_p22_su2">
 بصراحة حضرتك جبتى من الاخر
</su>
<su id="bolt-arz-DF-207-186125-506363_p22_su3">
 التيتا كلها فى الاعلام المضاد
</su>
<su id="bolt-arz-DF-207-186125-506363_p22_su4">
 لأن احان عارفين يا جماعة ان فى ناس هتفضل تعمل الافلام دى وتحارب الصورة الكويسة
</su>
<su id="bolt-arz-DF-207-186125-506363_p22_su5">
 وده شئ طبيعى جدا
</su>
<su id="bolt-arz-DF-207-186125-506363_p22_su6">
 المنافقين وأعداء الاسلام مش هيخلصوا ولا هيبطلوا يكيدو للاسلام
</su>
<su id="bolt-arz-DF-207-186125-506363_p22_su7">
 يبقى احنا طبيعى نتوقع منهم ده
</su>
<su id="bolt-arz-DF-207-186125-506363_p22_su8">
 المهم بقى دورنا احان فين ؟
</su>
<su id="bolt-arz-DF-207-186125-506363_p22_su9">
 فين اعلامنا ؟
</su>
<su id="bolt-arz-DF-207-186125-506363_p22_su10">
 عشان نظهر الصورة الصحيحة
</su>
<su id="bolt-arz-DF-207-186125-506363_p22_su11">
 لا نصر بلا تضحية
</su>
<su id="bolt-arz-DF-207-186125-506363_p22_su12">
 NO Victory Without Sacrifice
</su>
<su id="bolt-arz-DF-207-186125-506363_p22_su13">
 مذكراتى مذكرات اخوانى فى صعيد الجامعة الجوانى
</su>
</post>
<post id="bolt-arz-DF-207-186125-506363_p24">
<su id="bolt-arz-DF-207-186125-506363_p24_su1">
 تمام هو كده..
</su>
<su id="bolt-arz-DF-207-186125-506363_p24_su2">
 لو كل واحد من الملتزمين بقه قدوه فى كل حاجه هنحارب الاعلام ده..
</su>
<su id="bolt-arz-DF-207-186125-506363_p24_su3">
 يعنى برده هنرجع من اول نقطه زى كل مره "ابدا بنفسك  "..
</su>
<su id="bolt-arz-DF-207-186125-506363_p24_su4">
 استغفر الله العظيم واتوب اليه..
</su>
<su id="bolt-arz-DF-207-186125-506363_p24_su5">
 حنين الى الماضي :)
</su>
</post>
</multipost>
