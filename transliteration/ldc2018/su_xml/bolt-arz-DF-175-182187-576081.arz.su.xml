<?xml version="1.0" encoding="UTF-8"?>
<multipost id="bolt-arz-DF-175-182187-576081" language="Arabic">
<post id="bolt-arz-DF-175-182187-576081_p7">
<su id="bolt-arz-DF-175-182187-576081_p7_su1">
ان شاء الله سارشح شخصا يحكم بشرع الله وليس احد يلزمنى انا ليا الشرع فقط
</su>
</post>
<post id="bolt-arz-DF-175-182187-576081_p8">
<su id="bolt-arz-DF-175-182187-576081_p8_su1">
ومين قال ان السلفين هيرشحو العوا
</su>
<su id="bolt-arz-DF-175-182187-576081_p8_su2">
مستحيل طبعا
</su>
<su id="bolt-arz-DF-175-182187-576081_p8_su3">
ولا ابو الفتوح
</su>
<su id="bolt-arz-DF-175-182187-576081_p8_su4">
ربنا يهدى
</su>
</post>
<post id="bolt-arz-DF-175-182187-576081_p9">
<su id="bolt-arz-DF-175-182187-576081_p9_su1">
لا أصدق المصرى اليوم
</su>
</post>
<post id="bolt-arz-DF-175-182187-576081_p10">
<su id="bolt-arz-DF-175-182187-576081_p10_su1">
الكلام ده مش صح والله اعلم
</su>
<su id="bolt-arz-DF-175-182187-576081_p10_su2">
الدعوة السلفية والاخوان اجلوا الاعلان عن تأيدهم لمرشح معين لحد فتح باب الترشيح
</su>
</post>
<post id="bolt-arz-DF-175-182187-576081_p12">
<su id="bolt-arz-DF-175-182187-576081_p12_su1">
اولا دي جريده سوري زباله جدا
</su>
<su id="bolt-arz-DF-175-182187-576081_p12_su2">
ثانيا انا لو اتقطعت مش هختار نبيل العربي اللي بيحركوه باصابعهم
</su>
<su id="bolt-arz-DF-175-182187-576081_p12_su3">
ثالثا كفايه انه حتي معلقش تعليق يبل ريق السوريين علي المجازر اللي بتحصل لهم ولا حتي اخدته الشهامه واستقال مثلا
</su>
<su id="bolt-arz-DF-175-182187-576081_p12_su4">
رابعا بقي وده المهم مين قال ان الجريده المقرفه دي بتقول الحق وان السلفيين هيرشحوا حد توافقي مع الاخوان والعسكري وحتي لو انا مش هنتخبه ومعتقدش السلفيين يعملوا كده
</su>
</post>
<post id="bolt-arz-DF-175-182187-576081_p16">
<su id="bolt-arz-DF-175-182187-576081_p16_su1">
والله انا زهقت نفسي مصر ترجع بقي
</su>
<su id="bolt-arz-DF-175-182187-576081_p16_su2">
سلفين واخوان ومسميات غريبه احنا كلنا مسلمين
</su>
<su id="bolt-arz-DF-175-182187-576081_p16_su3">
مسلم وبس
</su>
<su id="bolt-arz-DF-175-182187-576081_p16_su4">
نفسي في رئيس يكون عنده ضمير ويراعي البلد دي ومصلحتها وميهمنيش بقي اي حاجه تانيه
</su>
</post>
<post id="bolt-arz-DF-175-182187-576081_p21">
<su id="bolt-arz-DF-175-182187-576081_p21_su1">
صحيح
</su>
<su id="bolt-arz-DF-175-182187-576081_p21_su2">
سواء نبيــل العربي أو منصور حسن فهما مش محسوبين على التيـــار الأســـلامى
</su>
<su id="bolt-arz-DF-175-182187-576081_p21_su3">
وبالتااالى مثلا مش هيطبقوا الشريعة الاســلامية بالتطبيق اللى كان بينادى بيه الاخوان والسلفيين
</su>
<su id="bolt-arz-DF-175-182187-576081_p21_su4">
فلو ده حصل مش عااارفة ايه السبب اللى ممكن يخليهم يغيروا فكرهم
</su>
<su id="bolt-arz-DF-175-182187-576081_p21_su5">
بس على كل حاااال لو ده حصل فعلا والله اعلم هو هيحصل ولا لأ
</su>
<su id="bolt-arz-DF-175-182187-576081_p21_su6">
بس قولنااااااااااا كتير السياسة دى لعبة مش كويسة واللى جواها مش زى اللى براها
</su>
<su id="bolt-arz-DF-175-182187-576081_p21_su7">
اللى برة السياسة بيقول كلام جميل جدا ومنمق انما لما بيدخل الدايرة دى ورجلة تيجى فى اللعبة بتاعتها
</su>
<su id="bolt-arz-DF-175-182187-576081_p21_su8">
أنســــى
</su>
</post>
<post id="bolt-arz-DF-175-182187-576081_p23">
<su id="bolt-arz-DF-175-182187-576081_p23_su1">
ربنا يستر.. اللي جاي صعب ولازم كلنا نبقى فاهمين كده
</su>
<su id="bolt-arz-DF-175-182187-576081_p23_su2">
علينا نعمل الواجب بتاعنا ونذاكر.. أيوة نذاكر كويس برامج كل المرشحين ونعرف خلفياتهم وآراءهم في كل حاجة حا تمس حياتنا من هنا ورايح
</su>
<su id="bolt-arz-DF-175-182187-576081_p23_su3">
لازم واحنا بندي صوتنا نبقى متأكدين اننا عملنا الصح قدر المستطاع
</su>
<su id="bolt-arz-DF-175-182187-576081_p23_su4">
النهاردة فيه وسائل كتيرة تخلينا نعرف معلومات كتيرة يعني ما فيش واحدة عندها حجة انها ما تعرفش
</su>
<su id="bolt-arz-DF-175-182187-576081_p23_su5">
لازم نعرف ولازم نعرف اللي حوالينا كمان ونجيب معلومات على قد ما نقدر عشان قرارنا يبقى صحيح بإذن الله
</su>
<su id="bolt-arz-DF-175-182187-576081_p23_su6">
احنا يا فتوكات بنتكلم عن رئيس لمصر ومصر مش عزبة.. مصر بلد كبيرة قوي ولها أهميتها من أول التاريخ ولغاية نهاية العالم إن شاء الله وعشان كده الكل طمعان فيها
</su>
<su id="bolt-arz-DF-175-182187-576081_p23_su7">
لازم يكون عندنا رئيس يصون البلد دي ويعلى بيها مش يوقفنا محلك سر ويقولوا لك الأمن والأمان أو حد يجيبنا لورا ويقول لك نبتدي من أول السطر
</su>
<su id="bolt-arz-DF-175-182187-576081_p23_su8">
مصر كتبت من قبل أي حد التاريخ والمستقبل كمان بس المهم شدوا حيلكم دلوقت عشان الخطوة الجاية ده مهمة وادعوا ربنا يولي علينا من يصلح أمرنا وشأن بلدنا
</su>
<su id="bolt-arz-DF-175-182187-576081_p23_su9">
قولوا آمين
</su>
</post>
<post id="bolt-arz-DF-175-182187-576081_p27">
<su id="bolt-arz-DF-175-182187-576081_p27_su1">
على فكره انا قلت الكلام ده النهارده انهم هيرشحوا نبيل العربى
</su>
<su id="bolt-arz-DF-175-182187-576081_p27_su2">
بجد الناس لازم تعرف ان هو ده اللى بكرم الاخوان هيدعموه لكن المجلس العسكرى مش هيبان فى الصوره انه بيدعمه
</su>
<su id="bolt-arz-DF-175-182187-576081_p27_su3">
وهتلاقى السلفين والمشايخ فى قناة الرحمه والناس بيتكلموا عنه بشكل كويس جدا
</su>
<su id="bolt-arz-DF-175-182187-576081_p27_su4">
محدش يزعل هى دى السياسه
</su>
<su id="bolt-arz-DF-175-182187-576081_p27_su5">
هل يترى نبيل العربى هيكون السادات الجديد؟
</su>
<su id="bolt-arz-DF-175-182187-576081_p27_su6">
بمعنى هيمشى اموره مع الجميع ويبان انه ليس له اظافر زى السادات وبعدين نشوف اللى هيحصل بعد كده
</su>
<su id="bolt-arz-DF-175-182187-576081_p27_su7">
تحياتى للجميع
</su>
</post>
<post id="bolt-arz-DF-175-182187-576081_p31">
<su id="bolt-arz-DF-175-182187-576081_p31_su1">
واحشاني يا نوفا واخبار روكا ايه ؟ طمنيني عليكم
</su>
<su id="bolt-arz-DF-175-182187-576081_p31_su2">
انا بئا رايي انه ممكن ده يتم بصوره رئيس مؤقت لمده سنه لغايه الدستور ما يتعمل والعسكر يرجعوا ثكناتهم وبعدها تبدا انتخابات رئيس جمهوريه كالمده المحدده في الدستور
</su>
<su id="bolt-arz-DF-175-182187-576081_p31_su3">
يعني اعتبروه حل توافقي اكتر منه رئيس توافقي
</su>
</post>
</multipost>
