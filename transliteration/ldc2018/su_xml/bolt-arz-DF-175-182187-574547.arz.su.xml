<multipost id="bolt-arz-DF-175-182187-574547" language="Arabic">
<post id="bolt-arz-DF-175-182187-574547_p1">
<su id="bolt-arz-DF-175-182187-574547_p1_su1">
 -ننتظر المشير واللؤات والرتب العااااااااليه قوي اللي بتاخد في الشهر..................... جنيه
</su>
<su id="bolt-arz-DF-175-182187-574547_p1_su2">
 بالتبرع والتنازل عن مرتباتهم لمدة شهر فليكونوا قدوتنا وما شاء الله اللهم لا حسد فلوسهم رزم رزم
</su>
<su id="bolt-arz-DF-175-182187-574547_p1_su3">
 او اقولك يتبرع التليفزيون المصري الذي يقوم كل شهر رمضان بعمل كم هائل من المسلسلات بكام
</su>
<su id="bolt-arz-DF-175-182187-574547_p1_su4">
 مليووووووووووووون اجر للمثلين في ويتبرع بيهم للاستغناء عن المعونه
</su>
<su id="bolt-arz-DF-175-182187-574547_p1_su5">
 مش عاوزين مسلسلات 
</su>
<su id="bolt-arz-DF-175-182187-574547_p1_su6">
 هقولك فكرة أحلي يتم حصر رجال الاعمال التي يزيد دخلهم عن المليار
</su>
<su id="bolt-arz-DF-175-182187-574547_p1_su7">
 زي ساويرس واهو كله من رغيكم في المحمول 
</su>
<su id="bolt-arz-DF-175-182187-574547_p1_su8">
 واخواته من مافيا الاراضي ونأخذ منهم سلفه مليون واحد حبا في مصر ويترد له ساعه ما تفرج
</su>
<su id="bolt-arz-DF-175-182187-574547_p1_su9">
 ونضع اسمه في خانه الحلوين اللي بيحبوا مصر
</su>
<su id="bolt-arz-DF-175-182187-574547_p1_su10">
 طيب ايه رأيكم في ا ن يتم عمل حصر لمن في بورتو طرة بممتلكاتهم وشققهم وفيللهم
</su>
<su id="bolt-arz-DF-175-182187-574547_p1_su11">
 ومش هقولك نأخدوها منهم لا نأخذ الضرايب علي تلك الممتلكات
</su>
<su id="bolt-arz-DF-175-182187-574547_p1_su12">
 واهو عدت سنه فين ضرايبهم
</su>
<su id="bolt-arz-DF-175-182187-574547_p1_su13">
 ايه رايكم لو الحكومه معترفه بالثورة تضع يدها علي فنادق حسين سالم وتباع بالمزاد العلني دة من بخل هذا الرجل
</su>
<su id="bolt-arz-DF-175-182187-574547_p1_su14">
  ماهو واخد ارض مصر ببلاش وبالمرة نقهروة
</su>
<su id="bolt-arz-DF-175-182187-574547_p1_su15">
 فيضطر الي ان يكشف كل ما هو مستور 
</su>
<su id="bolt-arz-DF-175-182187-574547_p1_su16">
 اما أحنا الشعب اللي بيلعب علي الحبال علشان يعرف يعيش في هذا الغلاء
</su>
<su id="bolt-arz-DF-175-182187-574547_p1_su17">
 فأحنا تبرعنا وبنتبرع 
</su>
<su id="bolt-arz-DF-175-182187-574547_p1_su18">
 للحساب الخاص بالعشوائيات التي يرأسها محمد صبحي
</su>
<su id="bolt-arz-DF-175-182187-574547_p1_su19">
 ونتبرع ايضا لانشاء جامعه احمد زويل
</su>
<su id="bolt-arz-DF-175-182187-574547_p1_su20">
 وبنتبرع لمستشفي 5757
</su>
<su id="bolt-arz-DF-175-182187-574547_p1_su21">
 وتبرعنا لانقاذ البورصه
</su>
<su id="bolt-arz-DF-175-182187-574547_p1_su22">
 وبتبرع علي مستوي البيئه المحليه لاصلاح طفح الشوارع بالصرف الصحي
</su>
<su id="bolt-arz-DF-175-182187-574547_p1_su23">
 و و
</su>
<su id="bolt-arz-DF-175-182187-574547_p1_su24">
 يارب لا تسلط علينا من لا يخافك ولا يخشاك يارب الكبار تسلطوا علي الشعب ومهم المليارات والملايين ولا تصرف علينا
</su>
<su id="bolt-arz-DF-175-182187-574547_p1_su25">
 بل يطالبونا بتسديد العجز ساعه العجز
</su>
<su id="bolt-arz-DF-175-182187-574547_p1_su26">
 فكما يقول المثل في الفرح منسيه وفي الهم مدعيه 
</su>
<su id="bolt-arz-DF-175-182187-574547_p1_su27">
 تبرعوا يا أهل الخير تبرع يا مسلم اتبرعي يا مسلمه
</su>
<su id="bolt-arz-DF-175-182187-574547_p1_su28">
 وحسنه قليله ترفع بلاوي كتيرة
</su>
<su id="bolt-arz-DF-175-182187-574547_p1_su29">
 بس بعد ما بنتبرع لرفض المعونه وامريكا رفضت قطعها أو الجيش قال مش هنرفضها لانها بند من بنود اتفاقيه السلام
</su>
<su id="bolt-arz-DF-175-182187-574547_p1_su30">
 فلوسنا هترجع لينا تاني ولا كل سنه وانتم طيبين
</su>
<su id="bolt-arz-DF-175-182187-574547_p1_su31">
 اللي عايز يقيم يقيم ولو بلمبه واهو كل بثوابه ههههههه
</su>
</post>
<post id="bolt-arz-DF-175-182187-574547_p3">
<su id="bolt-arz-DF-175-182187-574547_p3_su1">
 اه يا شيخة والله حاجة تقهر
</su>
<su id="bolt-arz-DF-175-182187-574547_p3_su2">
 بعد ما التبرعات اتلمت يقولو دي من ضمن اتفاقية السلام
</su>
<su id="bolt-arz-DF-175-182187-574547_p3_su3">
 هو فين السلام دا
</su>
<su id="bolt-arz-DF-175-182187-574547_p3_su4">
 بلا نيلة
</su>
<su id="bolt-arz-DF-175-182187-574547_p3_su5">
 ربنا يصلح الحال يارب ويفك كرب مصر
</su>
</post>
<post id="bolt-arz-DF-175-182187-574547_p5">
<su id="bolt-arz-DF-175-182187-574547_p5_su1">
 والله كلامك صح جدا اتهرينا تبرعات طيب وفين الفلوس المنهوبة من مصراللى ف الخارج وقالوا هيرجعوها دة غير افكار كتيرة ممكن تجيب فلوس للحكومة زى مثل تمليك الاراضى اللى المزارعين وضعين ايديهم عليها اولا كدة كدة واضعين ايديهم عليها وهى بتاعت الحكومة 
</su>
<su id="bolt-arz-DF-175-182187-574547_p5_su2">
 دة غير انهم يتمنوا طبعااااااا يكون معاهم عقد تمليك وكدة الحكومة هتدخل ليها ملاين والمزارع يستفيد وكمان كان نفسى اسال القرض اللى اخدتة حكومة الجنزورى الشهر اللى فات عملوا اية بية لان طبعا احنا الشعب اللى هنسددة سواء عن طريق الضرائب او الغلاء
</su>
</post>
<post id="bolt-arz-DF-175-182187-574547_p6">
<su id="bolt-arz-DF-175-182187-574547_p6_su1">
 مهو احنا لو انتظرنا فلوس دول او تبرعهم يبقى مش حنتحرك من مكانا والمضرور الوحيد اغلب الشعب الى على قد حاله يبقى لازم احنا نكون سبقين بالخير وكل واحد يعمل الى يقدر عليه ومفيش حاجه بضيع
</su>
</post>
<post id="bolt-arz-DF-175-182187-574547_p8">
<su id="bolt-arz-DF-175-182187-574547_p8_su1">
 المشاركة الأصلية كتبت بواسطة moha10 
</su>
<su id="bolt-arz-DF-175-182187-574547_p8_su2">
 غلط يا حبيبتي المال السايب بيعلم السرقه
</su>
<su id="bolt-arz-DF-175-182187-574547_p8_su3">
 والبلد فلوسها غير مراقبه
</su>
<su id="bolt-arz-DF-175-182187-574547_p8_su4">
 ميزانيه ومفيش سلطه بتراقبها
</su>
<su id="bolt-arz-DF-175-182187-574547_p8_su5">
 مدخلات زي قناة السويس وما زال الرسوم بالعمله المحليه
</su>
<su id="bolt-arz-DF-175-182187-574547_p8_su6">
 ليه ما نستغلش امكانياتنا التي حبانا الله بها في تحقيق الثراء والاكتفاء وعدم الحاجه الي الدول الاخري لاستجدائها
</su>
<su id="bolt-arz-DF-175-182187-574547_p8_su7">
 لان الحكومه نني هووووو وما بتعرف تجيب الفلوس الا من جيب الموظف الغلبان وهذا حقيقه
</su>
<su id="bolt-arz-DF-175-182187-574547_p8_su8">
 الضرائب المواظبون عليها الموظفين لانها تستقطع من المنبع
</su>
<su id="bolt-arz-DF-175-182187-574547_p8_su9">
 اما رجال الاعمال فبيتعمل لهم خصومات وتخفيضات وتقيمات اقل
</su>
<su id="bolt-arz-DF-175-182187-574547_p8_su10">
 انتي بتعرفي طبعا ان اي شركه كبيرة بتعمل جوايز بيتخصم منها ضرايب كتيرة وطبعا الجوايز اي كلام
</su>
<su id="bolt-arz-DF-175-182187-574547_p8_su11">
 غاليتي انتي كتبتي احلي رد ما هو احنا لو انتظرنا فلوس ترجع يبقي احنا المضرورين
</su>
<su id="bolt-arz-DF-175-182187-574547_p8_su12">
 عارفه ليه لعدم رغبه من يحكمون الان في اتخاذ اجراءت استثنائيه للحجز حتي علي الفيلل والشقق والقصور والعربات الفخمه للطغاة
</su>
<su id="bolt-arz-DF-175-182187-574547_p8_su13">
 لانهم لا يعترفون بالثروة
</su>
<su id="bolt-arz-DF-175-182187-574547_p8_su14">
 زي الولد المدلل كدة كل يوم يأتي لاسرته بورطه وبمصيبه وهما عشان الفضايح او لعدم تحميله نتيجه اعماله يقومون بالدفع عوضا عنه 
</su>
<su id="bolt-arz-DF-175-182187-574547_p8_su15">
 وبالتالي سيظل من مصيبه الي اخري
</su>
<su id="bolt-arz-DF-175-182187-574547_p8_su16">
 ونحن طوال ما بنتحمل غلطه وهبر وسرقه الفاسدين هنظل هكذا منهوبين ومسروقين ما هو احنا ملناش ضهر عاوزين نشيل الليله خوفا علي البلد
</su>
<su id="bolt-arz-DF-175-182187-574547_p8_su17">
 فسنظل في هذا الحلقه المفرغه السارق يأتي ورائه سارق ما دام الاول لم يحاسب
</su>
<su id="bolt-arz-DF-175-182187-574547_p8_su18">
 ولكي الله يا مصر
</su>
</post>
</multipost>
