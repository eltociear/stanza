<multipost id="bolt-arz-DF-210-186206-3701939" language="Arabic">
<post id="bolt-arz-DF-210-186206-3701939_p1">
<su id="bolt-arz-DF-210-186206-3701939_p1_su1">
 قناة الجزيرة والضلال تكشفت الحقيقة جلية واضحة
</su>
<su id="bolt-arz-DF-210-186206-3701939_p1_su2">
 فقد فقدت قناة الجزيرة مشاهديها بعد أن أكتشف السم بالعسل
</su>
<su id="bolt-arz-DF-210-186206-3701939_p1_su3">
 الصور التى تبثها الجزيرة كانت بمثابة وقود مستمر للأحداث
</su>
<su id="bolt-arz-DF-210-186206-3701939_p1_su4">
 ضيوف الجزيرة منتقاه بعناية ممن هم كارهين لأنفسهم قبل وطنهم
</su>
<su id="bolt-arz-DF-210-186206-3701939_p1_su5">
 اسئلة المذيعين تتطلب اجابات من الضيوف توقد النار أكثر وأكثر
</su>
<su id="bolt-arz-DF-210-186206-3701939_p1_su6">
 تحليلات الجزيرة للأحداث سهام مسمومة فى حق الشعب المصرى
</su>
<su id="bolt-arz-DF-210-186206-3701939_p1_su7">
 ماذا تريد قناة الجزيرة ؟
</su>
<su id="bolt-arz-DF-210-186206-3701939_p1_su8">
 من المستفيد من سموم قناة الجزيرة ؟
</su>
<su id="bolt-arz-DF-210-186206-3701939_p1_su9">
 الأن وضحت الصورة فللدول الحق فى اغلاق مكاتب الجزيرة لما تبثه من سموم توقد نار فى صدور الضعفاء وتشجع خونة الأوطان وتصنع منهم أبطال ، 
</su>
<su id="bolt-arz-DF-210-186206-3701939_p1_su10">
 فيال العار على قناة رفعت شعارات زائفة وكاذبة وهى فى حقيقتها عميلة ومدفوعة لتفرقة العرب وضرب الوحدة الوطنية وتفتيت كيانها.
</su>
<su id="bolt-arz-DF-210-186206-3701939_p1_su11">
 قد قمت بإلغاء عضويتى فى قناة الجزيرة واناشد كل من له عضوية أن يقوم بتجميدها 
</su>
<su id="bolt-arz-DF-210-186206-3701939_p1_su12">
 فعار على كل من له بصيرة وله قلم حر أن يشارك أو يستمع لهذه القناة الملعونة 
</su>
<su id="bolt-arz-DF-210-186206-3701939_p1_su13">
 فقد سميتها قناة الشيطان.
</su>
</post>
<post id="bolt-arz-DF-210-186206-3701939_p13">
<su id="bolt-arz-DF-210-186206-3701939_p13_su1">
 البرادعى بيقول للجزيرة ان شعب مصر عايش فى عبودية
</su>
<su id="bolt-arz-DF-210-186206-3701939_p13_su2">
 وكفاية احنا فى عبودية منذ 30 سنة
</su>
<su id="bolt-arz-DF-210-186206-3701939_p13_su3">
 احنا مين ؟ انا عايزة اعرف؟
</su>
<su id="bolt-arz-DF-210-186206-3701939_p13_su4">
 وانت اقحمت نفسك علينا ليه يا بتاع امريكا؟
</su>
<su id="bolt-arz-DF-210-186206-3701939_p13_su5">
 انت وولادك عايشين فى النمسا وبتتكلم عربى مكسر
</su>
<su id="bolt-arz-DF-210-186206-3701939_p13_su6">
 مين اللى فقد عقله وممكن ينتخبك او يفكر انك ممكن تكون حاكم للبلد دى؟؟؟؟؟؟؟؟؟؟
</su>
</post>
<post id="bolt-arz-DF-210-186206-3701939_p26">
<su id="bolt-arz-DF-210-186206-3701939_p26_su1">
 م صــــ ـر.. الله على الاسم ده
</su>
<su id="bolt-arz-DF-210-186206-3701939_p26_su2">
 طب وبعدين خلى بتوع التحرير نفسهم اللى مسكو الحكم
</su>
<su id="bolt-arz-DF-210-186206-3701939_p26_su3">
 هل هيعوضوا السياحه فى مصر بعد اللى حصل والله ولابعد تلاتين سنة
</su>
<su id="bolt-arz-DF-210-186206-3701939_p26_su4">
 هل اقتصاد مصر هيرجع حتى زى ماكان والله ولا بعد تلاتين سنة
</su>
<su id="bolt-arz-DF-210-186206-3701939_p26_su5">
 هل هما هيعيدوا الاصلاحات والتلافيات دى اللى حصلت والخساير اللى داخله على 250 مليار
</su>
<su id="bolt-arz-DF-210-186206-3701939_p26_su6">
 وهتتعوض منين من دمنا من قوتنا من ضرايبنا من من من
</su>
<su id="bolt-arz-DF-210-186206-3701939_p26_su7">
 ماهو موااااردنا اللى كنا بنقول مسروقه انضربت خلالالاص
</su>
<su id="bolt-arz-DF-210-186206-3701939_p26_su8">
 لاسياحه
</su>
<su id="bolt-arz-DF-210-186206-3701939_p26_su9">
 لابورصه
</su>
<su id="bolt-arz-DF-210-186206-3701939_p26_su10">
 لااقتصاد
</su>
<su id="bolt-arz-DF-210-186206-3701939_p26_su11">
 لازراعه
</su>
<su id="bolt-arz-DF-210-186206-3701939_p26_su12">
 لاقمح
</su>
<su id="bolt-arz-DF-210-186206-3701939_p26_su13">
 لاقطن
</su>
<su id="bolt-arz-DF-210-186206-3701939_p26_su14">
 لامصانع بقت بتشتغل
</su>
<su id="bolt-arz-DF-210-186206-3701939_p26_su15">
 ولا بقى فى تصدير
</su>
<su id="bolt-arz-DF-210-186206-3701939_p26_su16">
 ولا قناه السويس هتشتغل زى الاول
</su>
<su id="bolt-arz-DF-210-186206-3701939_p26_su17">
 ولا طيران بقى موجود
</su>
<su id="bolt-arz-DF-210-186206-3701939_p26_su18">
 مش هى دى موارد مصر بعد مانضربت كلها هنجيب منين من دم المصريين
</su>
<su id="bolt-arz-DF-210-186206-3701939_p26_su19">
 يعنى من سئ لاسواء
</su>
<su id="bolt-arz-DF-210-186206-3701939_p26_su20">
 هل هيحلوا مشاكل البطاله
</su>
<su id="bolt-arz-DF-210-186206-3701939_p26_su21">
 مبقاش فى شغل اصلا
</su>
<su id="bolt-arz-DF-210-186206-3701939_p26_su22">
 هل هيوصلوا دخل الفرد 3000 جنيه زى مابيقولوا
</su>
<su id="bolt-arz-DF-210-186206-3701939_p26_su23">
 والله لو عملوا....
</su>
<su id="bolt-arz-DF-210-186206-3701939_p26_su24">
 هل هيقدروا يمنعوا الاستيراد
</su>
<su id="bolt-arz-DF-210-186206-3701939_p26_su25">
 اذا كان احنا استغلينا الفرصه ورفعنا الاسعار من الوقتى وبدانا نحتكر السلع
</su>
<su id="bolt-arz-DF-210-186206-3701939_p26_su26">
 هل العيب برضه فى مبارك هو اللى اعملوا كده والله العيب فينا مش فيهم  بس
</su>
</post>
<post id="bolt-arz-DF-210-186206-3701939_p42">
<su id="bolt-arz-DF-210-186206-3701939_p42_su1">
 قناة الجزيرة هى لم تاتى بشوارع فى لندن ولا باريس دى صوت وصور 
</su>
<su id="bolt-arz-DF-210-186206-3701939_p42_su2">
 عاوزنى اسمع قنوات المصرية كذابة والف كذابة 
</su>
<su id="bolt-arz-DF-210-186206-3701939_p42_su3">
 وبعدين متقليش ان قناة الجزيرة تعمل لحساب اسرائيل عشان اكتر حد حزين على حسنى مبارك هى اسرائيل 
</su>
<su id="bolt-arz-DF-210-186206-3701939_p42_su4">
 وانت عارف لية غاز ومعبر رفح وغيره احنا اللى منعرفهوش 
</su>
<su id="bolt-arz-DF-210-186206-3701939_p42_su5">
 مشكلتنا هنا فى مصر ان لما نتوجع المفروض مش نقول ااااااااااه ولو قلنا ااااااه ناخد بالجزمة  
</su>
<su id="bolt-arz-DF-210-186206-3701939_p42_su6">
 30 سنة عمل اية باع البلد حتة حتة 
</su>
<su id="bolt-arz-DF-210-186206-3701939_p42_su7">
 اهى ابنة جمال كان بيجى البلد عندنا فى الصعيد عشان يبيع فى الاثار ونور البلد كلو ينطفى عشان محدش يعرفو 
</su>
<su id="bolt-arz-DF-210-186206-3701939_p42_su8">
 الناس اللى عايشة فى خير البلد دى هم الممثلين ولعيبى الكورة والمطربين والسياسين 
</su>
<su id="bolt-arz-DF-210-186206-3701939_p42_su9">
 واما الناس الغلبانة دول فى ستين داهية 
</su>
<su id="bolt-arz-DF-210-186206-3701939_p42_su10">
 عندى سؤال نفسى تجاوبنى علية دا لو عندك اجابة لية الرئيس بيجى ويحط على الغلبان لية لية ؟؟؟؟؟ 
</su>
<su id="bolt-arz-DF-210-186206-3701939_p42_su11">
 تم لغاء سلعة من التموين 
</su>
<su id="bolt-arz-DF-210-186206-3701939_p42_su12">
 تم رفع ثمن سلعة وضرايب وغيرو وغيرو 
</su>
<su id="bolt-arz-DF-210-186206-3701939_p42_su13">
 دا طبعا غير الناس اللى ماتو فى ثورة 25 
</su>
<su id="bolt-arz-DF-210-186206-3701939_p42_su14">
 عربية الامن المركزى دهست كام واحد وكام واحد مات من رصاص الامن وكام واحد مصاب 
</su>
<su id="bolt-arz-DF-210-186206-3701939_p42_su15">
 والله انا فى الاول كان صعبان عليا الرئيس بس بعد اللى حصل فى الثورة مش ممكن يكون فى ثقة فى اب يقتل اولاده مش ممكن
</su>
</post>
<post id="bolt-arz-DF-210-186206-3701939_p47">
<su id="bolt-arz-DF-210-186206-3701939_p47_su1">
 انت بردو مش رديت على سؤالى هى قناه الجزيرة جابت حاجة من برة ؟؟ 
</su>
<su id="bolt-arz-DF-210-186206-3701939_p47_su2">
 طيب ماهى عملت كدا ساعة تونس وعملت اكتر من كدا ساعة فلسطين 
</su>
<su id="bolt-arz-DF-210-186206-3701939_p47_su3">
 يعنى لو زى ما بتقول انها فى مصلحة تابع اسرائيل لية اذاعت 24 فى 24 ساعة حرب فلسطين 
</su>
<su id="bolt-arz-DF-210-186206-3701939_p47_su4">
 وبعدين اسرائيل جزينة عشان حسنى مبارك عشان هو اكبر عميل عندها 
</su>
<su id="bolt-arz-DF-210-186206-3701939_p47_su5">
 وبعدين الشغب اللى بتتكلم علية دى حاجة مدروسة ومخطط لها من الحكومة والرئيس عارف دا ويمكن هو اللى امر بكدا 
</su>
<su id="bolt-arz-DF-210-186206-3701939_p47_su6">
 وامريكا واسرائيل ساعدت فى دا اهى محاولة لحسنى عشان يلزق فى الكرسى 
</su>
<su id="bolt-arz-DF-210-186206-3701939_p47_su7">
 بلاش توهمنى انا بشوف بعينى 
</su>
<su id="bolt-arz-DF-210-186206-3701939_p47_su8">
 وبعدين والله والله كمان انو الحزب الوطنى لما شوية بلطجية وشوية ناس اللى ممكن يبيعو زمتهم عشان 200 جنية سفرهم القاهرة عشان يقومو بالشغب وتفريق المتظاهرين 
</su>
<su id="bolt-arz-DF-210-186206-3701939_p47_su9">
 فى منهم هنا فى الصعيد عندنا والله
</su>
<su id="bolt-arz-DF-210-186206-3701939_p47_su10">
 انت لية مش بترد على سؤالى لية مبارك بيجى على الغلبان ويحط ؟؟؟؟؟؟ 
</su>
<su id="bolt-arz-DF-210-186206-3701939_p47_su11">
 شكرا
</su>
</post>
<post id="bolt-arz-DF-210-186206-3701939_p48">
<su id="bolt-arz-DF-210-186206-3701939_p48_su1">
 بصراحه ان حاسس انى اشاهد مباراه بين فريقين
</su>
<su id="bolt-arz-DF-210-186206-3701939_p48_su2">
 الفريق الاول :
</su>
<su id="bolt-arz-DF-210-186206-3701939_p48_su3">
 الحزب الوطنى والاعلام المصرى المؤيد تماما للرئيس مبارك
</su>
<su id="bolt-arz-DF-210-186206-3701939_p48_su4">
 والفريق التانى :
</su>
<su id="bolt-arz-DF-210-186206-3701939_p48_su5">
 فريق الشباب المتظاهرين فى القاهره والمحافظات التانيه والذى يتكلم بلسان حاله القنوات الفضائيه زى الجزيره والحره والمستقله ولندن والحره وغيرهم
</su>
<su id="bolt-arz-DF-210-186206-3701939_p48_su6">
 خطه الفريق الأول :
</su>
<su id="bolt-arz-DF-210-186206-3701939_p48_su7">
 1- استخدام الاعلام فى اعطاء صوره عن المتظاهرين انهم اعداء الوطن وخونه وبينهم جماعات مندسه واسرائيلين وانهم مش عاوزين استقرار مصر 
</su>
<su id="bolt-arz-DF-210-186206-3701939_p48_su8">
 وطبعا ده هيخلى الناس تكره المتظاهرين ولو ماتوا كلهم يبقى هم اللى يستاهلوا انهم بيعملوا الشغب ده
</su>
<su id="bolt-arz-DF-210-186206-3701939_p48_su9">
 واعتقد ان التلفزيون المحلى فعلا نجح فى كده
</su>
<su id="bolt-arz-DF-210-186206-3701939_p48_su10">
 2- قفل البنوك وتضييق الحياه على الناس لحد الناس ماتزهق من المتظاهرين وده اكيد هيحصل
</su>
<su id="bolt-arz-DF-210-186206-3701939_p48_su11">
 3- المراهنه على عنصر الوقت هيسيبوهم فى الميدان لحد مايزهقوا ولن يستجيبوا لمطالبهم الاساسيه
</su>
<su id="bolt-arz-DF-210-186206-3701939_p48_su12">
 4- تخويف الغرب من جماعه الاخوان المحظوره انها ممكن تمسك السلطه لو الرئيس ترك الحكم 
</su>
<su id="bolt-arz-DF-210-186206-3701939_p48_su13">
 ولذلك كل السياسين الموالين للحكومه بيضغطوا على الحته دى 
</su>
<su id="bolt-arz-DF-210-186206-3701939_p48_su14">
 ويقولوك ان الثوره دى بيحركها الاخوان اللى الاعلام مخوف كل الناس منهم تقوم الدول الاخرى تقف ضد مطالب المتظاهرين
</su>
<su id="bolt-arz-DF-210-186206-3701939_p48_su15">
 4- عمل مظاهرات مضاده لمظاهرات الشباب
</su>
<su id="bolt-arz-DF-210-186206-3701939_p48_su16">
 5- بث الاشاعات فى وسط المتظاهرين وعمل حرب نفسيه عليهم
</su>
<su id="bolt-arz-DF-210-186206-3701939_p48_su17">
 6- بث الفرقه بين صفوف المعارضه والمعروف ان فرق تسد
</su>
<su id="bolt-arz-DF-210-186206-3701939_p48_su18">
 7- نشر ناشطين على الانترنت يقنعون الشباب بتأييد مبارك واتهام المعارضين بالخيانه وذلك منتشر فى المنتديات حاليا
</su>
<su id="bolt-arz-DF-210-186206-3701939_p48_su19">
 8- فقدان ثقه العوام فى القنوات الاخباريه التى تنقل الحقائق بصراحه شديده واتهامها بالعماله والخيانه..الخ حتى لايشاهدها المصريون ويشاهدوا التلفزيون المصرى المنحاز الى جانب النظام طبعا
</su>
<su id="bolt-arz-DF-210-186206-3701939_p48_su20">
 وانا اعتقد ان الحزب الوطنى خطته نجحت
</su>
<su id="bolt-arz-DF-210-186206-3701939_p48_su21">
 خطه الفريق التانى:
</su>
<su id="bolt-arz-DF-210-186206-3701939_p48_su22">
 1- التجمهر باعداد كبيره فى الميادين العامه وده بيجذب انتباه العالم الغربى
</su>
<su id="bolt-arz-DF-210-186206-3701939_p48_su23">
 2- استخدام القنوات الفضائيه العالميه فى توصيل مطالبهم للعالم
</su>
<su id="bolt-arz-DF-210-186206-3701939_p48_su24">
 3- المصريين الموجودين فى الخارج ينظموا مسيرات فى جميع انحاء العالم تضامنا مع المتظاهرين المعارضين فى الداخل
</su>
<su id="bolt-arz-DF-210-186206-3701939_p48_su25">
 ((ده تحليلى للموقف ده واعتقد ان الفريق الاول هيكسب والنظام سيظل باقى ))
</su>
</post>
<post id="bolt-arz-DF-210-186206-3701939_p65">
<su id="bolt-arz-DF-210-186206-3701939_p65_su1">
 معاكم فى كل الكلام اللى بتقولوه
</su>
<su id="bolt-arz-DF-210-186206-3701939_p65_su2">
 بس انتم ليه مبتكلموش عن الإعلام المصرى
</su>
<su id="bolt-arz-DF-210-186206-3701939_p65_su3">
 المتظاهرون فى المنصورة يقولون الكذب الحصرى على التليفزيون المصرى
</su>
<su id="bolt-arz-DF-210-186206-3701939_p65_su4">
 وقد استقالت مذيعة تعمل بالتليفزيون المصرى وتقول نحن ننشر الضلال
</su>
<su id="bolt-arz-DF-210-186206-3701939_p65_su5">
 ويطالب الشباب المعتصمون فى ميدان التحرير بالتحقيق مع أنس الفقى وزير الإعلام
</su>
<su id="bolt-arz-DF-210-186206-3701939_p65_su6">
 وبالفعل الكلام ده صحيح
</su>
<su id="bolt-arz-DF-210-186206-3701939_p65_su7">
 بالله عليكم فى كنيسة اتحرقت أو أعتدى عليها
</su>
<su id="bolt-arz-DF-210-186206-3701939_p65_su8">
 وده كلام محامى مسيحى مصرى أكيد مش هجيب الكلام ده من دماغى
</su>
<su id="bolt-arz-DF-210-186206-3701939_p65_su9">
 ولكم جزيل الشكر
</su>
</post>
<post id="bolt-arz-DF-210-186206-3701939_p67">
<su id="bolt-arz-DF-210-186206-3701939_p67_su1">
 والله الشخص اللى راضى بالظلم هو حر فى نفسه 
</su>
<su id="bolt-arz-DF-210-186206-3701939_p67_su2">
 لكن محاوله اقناع الغير ان الشباب المثقف الواعى اداه فى يد شخص فى اعتقادى انه لن ينجح 
</su>
<su id="bolt-arz-DF-210-186206-3701939_p67_su3">
 فالقنوات التى تعودت على الكذب تقول ان الشباب الموجودين فى ميدان التحرير قاعدين عشان ياخدوا خمسين جنيه 
</su>
<su id="bolt-arz-DF-210-186206-3701939_p67_su4">
 طبعا ده الكلام المفروض يقولوه على البلطجيه اللى كل القنوات الحره كشفتهم امام العالم 
</su>
<su id="bolt-arz-DF-210-186206-3701939_p67_su5">
 يااخى عيب هو الممثلين ولاعبى كره القدم اللى فى المظاهره محتاجين فلوس؟ 
</su>
<su id="bolt-arz-DF-210-186206-3701939_p67_su6">
 عيب اتقوا الله 
</su>
<su id="bolt-arz-DF-210-186206-3701939_p67_su7">
 والله كل من يكذب على الناس ربنا هيحاسبه 
</su>
<su id="bolt-arz-DF-210-186206-3701939_p67_su8">
 احنا عايشين فى خوف طول عمرنا ملناش كرامه 
</su>
<su id="bolt-arz-DF-210-186206-3701939_p67_su9">
 ظابط الشرطه فى اى قسم ديكتاتور محدش بيعرف يكلمه 
</su>
<su id="bolt-arz-DF-210-186206-3701939_p67_su10">
 كفايه دفاع عن هؤلاء الظلمه والله جنود فرعون ربنا حاسبهم زيه بالظبط
</su>
</post>
<post id="bolt-arz-DF-210-186206-3701939_p74">
<su id="bolt-arz-DF-210-186206-3701939_p74_su1">
 يا اخى قرأت كل تعليقاتك 
</su>
<su id="bolt-arz-DF-210-186206-3701939_p74_su2">
 نحن نفتقد الثقه فى الاعلام المصرى كله لانه ايضا منحاز جمله وتفصيلا للنظام  ويعمل على تشويه صوره الاخرين المخالفين له. 
</su>
<su id="bolt-arz-DF-210-186206-3701939_p74_su3">
 ماتنتقده على الجزيره ينطبق على تلفزيوننا ايضا وبعدين احنا ناس مثقفين الجزيره مش هتجيب حاجه غلط وهنصدقها كده على طول لازم الخبر يكون موثق بالصوت والصوره. 
</su>
<su id="bolt-arz-DF-210-186206-3701939_p74_su4">
 انت تقول انهم لايعرضون الا رأى واحد وانا لا اتفق معك فى ذلك فهم يعرضون كافه الاراء 
</su>
<su id="bolt-arz-DF-210-186206-3701939_p74_su5">
 كثير من اعضاء الحزب الوطنى يتصلون بهم ولا يقطعوا مكالمتهم ابدا 
</su>
<su id="bolt-arz-DF-210-186206-3701939_p74_su6">
 هل التلفزيون المصرى يسمح بعرض اراء المعارضين؟ 
</su>
<su id="bolt-arz-DF-210-186206-3701939_p74_su7">
 الاخوان عندهم جماعه محظوره وحزب الغد عميل وحركه كفايه تعمل مع اسرائيل..الخ 
</su>
<su id="bolt-arz-DF-210-186206-3701939_p74_su8">
 لايسمح لاى معارض قوى ان يعلن فكره فى التلفزيون بتاعنا بل هم يقدموا للناس افكار معلبه عن هذا او ذاك لخداع البسطاء 
</su>
<su id="bolt-arz-DF-210-186206-3701939_p74_su9">
 وعلى فكره هذا التضييق يأتى بنتيجه عكسيه لان الناس تتعاطف معهم اكثر 
</su>
<su id="bolt-arz-DF-210-186206-3701939_p74_su10">
 نحن نقول المواطنه والتعايش مامعنى هذا؟ 
</su>
<su id="bolt-arz-DF-210-186206-3701939_p74_su11">
 الا يعنى هذا ان ابناء الوطن متساوون فى الحقوق والواجبات 
</su>
<su id="bolt-arz-DF-210-186206-3701939_p74_su12">
 لماذا يحرم منها قطاعات من المجتمع وهم مصريون ؟ 
</su>
<su id="bolt-arz-DF-210-186206-3701939_p74_su13">
 نريد ان ينعم الكل بالحريه 
</su>
<su id="bolt-arz-DF-210-186206-3701939_p74_su14">
 والرد على الفكر يكون بالفكر وليس بالعنف والتهميش والتخوين
</su>
</post>
<post id="bolt-arz-DF-210-186206-3701939_p79">
<su id="bolt-arz-DF-210-186206-3701939_p79_su1">
 السلام عليكم و رحمة الله و بركاته
</su>
<su id="bolt-arz-DF-210-186206-3701939_p79_su2">
 أستاذي الفاضل محمد حسن
</su>
<su id="bolt-arz-DF-210-186206-3701939_p79_su3">
 التليفزيون المصري أداة لخدمة الحكومة
</su>
<su id="bolt-arz-DF-210-186206-3701939_p79_su4">
 أنا لا أقر كل ما تبثه قناة الجزيرة و لكن لم أطق أن أشاهد القنوات المصرية
</su>
<su id="bolt-arz-DF-210-186206-3701939_p79_su5">
 أعتقد إن مؤيدي النظام و محبي الرئيس مبارك
</su>
<su id="bolt-arz-DF-210-186206-3701939_p79_su6">
 تخيل نفسك أم أو أب لشاب مات من التعذيب
</su>
<su id="bolt-arz-DF-210-186206-3701939_p79_su7">
 تخيل نفسك شاب اتعلم تعليم عالي و اتصرف عليه تقله و في الآخر مش لاقي شغل و زهق من كتر الوعود المحالة
</su>
<su id="bolt-arz-DF-210-186206-3701939_p79_su8">
 تخيل نفسك أب مش لاقي يأكل أولادة و موت نفسه
</su>
<su id="bolt-arz-DF-210-186206-3701939_p79_su9">
 تخيل نفسك شاب ضاع حقه في الشغل علشان رفض يدفع رشوة في نظام فاسد
</su>
<su id="bolt-arz-DF-210-186206-3701939_p79_su10">
 يااااااااااااااااااااريت بلاش لما نتكلم نتكلم علي لسان كل المصريين و ياريت كل واحد يتكلم علي لسان فقط
</su>
<su id="bolt-arz-DF-210-186206-3701939_p79_su11">
 أنا بقول لا للتخريب و لا للقتل ( أوامر حبيب العادلي ) و بقول لا للظلم
</su>
</post>
<post id="bolt-arz-DF-210-186206-3701939_p146">
<su id="bolt-arz-DF-210-186206-3701939_p146_su1">
 ياريت يا جماعه نتكلم بالعقل وبلاش نجرى ورا كلام ميأكلش عيش
</su>
<su id="bolt-arz-DF-210-186206-3701939_p146_su2">
 كل اللى احنا فيه دلوقتى ده مش هيخلص الا لما بإذن الله مانشوفش ولا واحد من اللى كانوا ماسكين مناصب فى البلد تانى
</su>
<su id="bolt-arz-DF-210-186206-3701939_p146_su3">
 اولا احب اتكلم فى قناة الجزيرة
</su>
<su id="bolt-arz-DF-210-186206-3701939_p146_su4">
 الا هى قناة الجزيرة بتعمل جرافيك فوتوشوفب ده يعنى ولا ايه ماتردوا عليا ؟؟؟؟؟؟؟؟؟؟؟؟؟؟
</su>
<su id="bolt-arz-DF-210-186206-3701939_p146_su5">
 عايزنا نتفرج على التلفزيون المصرى اللى جايبلنا صورة النيل ياصلاة النبي على اساس ان السمك هو اللى هيتظاهر
</su>
<su id="bolt-arz-DF-210-186206-3701939_p146_su6">
 ولمعلوماتكم قناة الجزيرة لم ولم ولم ولم ولم تظهر اكتر من 1/10 من اللى بيحصل
</su>
<su id="bolt-arz-DF-210-186206-3701939_p146_su7">
 اللى بيحصل فيكوا ده فى هذا الموضوع نفس الاسلوب الرخيص اللى اتبعه تامر حسنى علشان يعمل لنفسه اسم يعنى 
</su>
<su id="bolt-arz-DF-210-186206-3701939_p146_su8">
 كان تامر لسه طالع ومعملش غير اغنيه فى البوم منوعات كان يطلع فى برنامج تلاقى البنات بتهف عليه التليفونات وتيمو حبيبي وهموت ولاااااااااااااااااااااااا 
</su>
<su id="bolt-arz-DF-210-186206-3701939_p146_su9">
 فكان لما حد مثلا يسمع اللى بيحصل يفتكر ان الكلام ده فعلا بجد مع انه كدب فبقى هو بيحس الكلام ده فعلا وهو بيتساق ومصدق
</su>
<su id="bolt-arz-DF-210-186206-3701939_p146_su10">
 دلوقتى الاعلام المصرى والمواقع المهمة بيتبعوا نفس الاسلوب ويوهموا الناس ان خلاص المطالب اتحققت وحرام والرئيس ده حبيبنا وبابا وماما ودول شوية مخربين وشوية صيع بيتظاهروا 
</su>
<su id="bolt-arz-DF-210-186206-3701939_p146_su11">
 ولو مش مصدقنى اسمعوا الصحفيه اللى شغاله فى الاهرام اللى طلعت على قناة المحور فى برنامج 48 ساعه وعملت قصه وربنا جيمس بوند لو عمله فيلم لياخد بيه الوسكار ويتصنف خيال علمى ده يخلى الناس تنسي inception 
</su>
<su id="bolt-arz-DF-210-186206-3701939_p146_su12">
 شوفتوا الكدب الكدب الكدب
</su>
<su id="bolt-arz-DF-210-186206-3701939_p146_su13">
 عموما قولوا تصريحات ذى مانتوا عايزين وقولوا اللى انتوا عايزينه بس برضه مش هنسمعلكوا................. 
</su>
<su id="bolt-arz-DF-210-186206-3701939_p146_su14">
 اه اه اه فكرتونى والله كنت هنسي
</su>
<su id="bolt-arz-DF-210-186206-3701939_p146_su15">
 الناس اللى بتتكلم وتقول ان الاخوان والجماعات واللى مش عارف ايه هم اللى مخربين البلد وهم اللى ورا اللى بيحصل بجد هههههههههههههههههههههههههههههههههههههههههههههههههه هههههههه
</su>
<su id="bolt-arz-DF-210-186206-3701939_p146_su16">
 مش بقولكم اعلام مصرى
</su>
<su id="bolt-arz-DF-210-186206-3701939_p146_su17">
 عموما احنا هنعمل اللى آباآنا معملهوش وأجدادنا سكتوا عليه 
</su>
<su id="bolt-arz-DF-210-186206-3701939_p146_su18">
 وعلى ايدنا احنا مصر هتبقى رقم واحد فى العالم وابقوا شوفوا مصر فين دلوقتى 
</su>
<su id="bolt-arz-DF-210-186206-3701939_p146_su19">
 وسلملى على الكوره والفن
</su>
<su id="bolt-arz-DF-210-186206-3701939_p146_su20">
 سلام 
</su>
<su id="bolt-arz-DF-210-186206-3701939_p146_su21">
 انا قايم اذاكر علشان عندى امتحان على الهيدروكربونات يوم الخميس
</su>
<su id="bolt-arz-DF-210-186206-3701939_p146_su22">
 كلام %%%%%%%%%%%%%%%%%%%%%%
</su>
</post>
</multipost>
