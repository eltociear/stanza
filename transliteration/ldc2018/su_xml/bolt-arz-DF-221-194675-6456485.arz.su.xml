<?xml version="1.0" encoding="UTF-8"?>
<multipost id="bolt-arz-DF-221-194675-6456485" language="Arabic">
<post id="bolt-arz-DF-221-194675-6456485_p1">
<su id="bolt-arz-DF-221-194675-6456485_p1_su1">
دة كان شعار واحدة صحبتى وانا بتناقش معاها فى موضوع طلاقها من جوزها بعد سنين من العذاب.
</su>
<su id="bolt-arz-DF-221-194675-6456485_p1_su2">
الاتنين اتجوزوا جواز صالونات مبنى على الحسب والنسب والثروة والجمال وبعد استكمال كل الاجراءات الكنسية تم الزواج.
</su>
<su id="bolt-arz-DF-221-194675-6456485_p1_su3">
وكالعادة فى مصرنا المحروسة كل شيئ بينكشف ويبان بعد الجواز وانتهاء جلسات الابتسامات والمجاملات والشياكة والاتيكيت.
</su>
<su id="bolt-arz-DF-221-194675-6456485_p1_su4">
شخصيتين مختلفتين تماما فى كل شيئ فى الطباع والاهتمامات وطرق التفكير وحتى فريق الكورة اللى بيشجعوة
</su>
<su id="bolt-arz-DF-221-194675-6456485_p1_su5">
وعلى مر السنين وصل الاتنين الى قناعة ان الحياة بينهم مستحيلة ولابد من الطلاق قبل ان يضطر الاثنين الى النظر خارج الاسرة بحثا عن السعادة والحب والجنس.
</su>
<su id="bolt-arz-DF-221-194675-6456485_p1_su6">
فى جملة واحدة قرروا يطلقوا قبل ما يخونوا بعض.
</su>
<su id="bolt-arz-DF-221-194675-6456485_p1_su7">
بما ان الطلاق فى الكنيسة ممنوع قرر الاتنين اللجؤ الى المحكمة للحصول على طلاق مدنى معتقدين ان المحكمة والقضاء هى هيئات مستقلة تحكم بحكم القانون وان الكنيسة مش حتقدر تتدخل فى الموضوع.
</su>
<su id="bolt-arz-DF-221-194675-6456485_p1_su8">
لكن كانت الصدمة ان الكنيسة ايديها طايلة القضاء وان الحكم مش حيصدر بالطلاق ولا فى الاحلام وكل ما يمشوا فى طريق لمدة كام سنة يلاقوا نفسهم رجعوا لنقطة الصفر تانى يقوموا يجربوا طريق تانى وهكذا دواليك على مدار عشر سنوات.
</su>
<su id="bolt-arz-DF-221-194675-6456485_p1_su9">
وهنا بدأت نصائح الاقارب والاصدقاء لمساعدتهم فى الخروج من هذا المأزق الدينى فمن اقتراح بتغيير الملة الى دفع تبرع سخى الى الكنيسة يجعل الكنيسة لا تتدخل فى قضيتهم وصولا الى الحل الشيطانى بتغيير الدين كلة وبعد الطلاق يرجعوا تانى للمسيحية.
</su>
<su id="bolt-arz-DF-221-194675-6456485_p1_su10">
وبدراسة كل هذه الحلول وجدوا ان كل حل منها اسؤ من التانى وسوف يؤدى الى مشاكل اكبر بكثير من مشاكلهم الخاصة بل ربما حل مثل حل تغيير الدين قد يؤدى الى فتنة طائفية فى دولة يتقاتل فيها الناس على ضم اى شخص وان كان نكرة الى دينة.
</su>
<su id="bolt-arz-DF-221-194675-6456485_p1_su11">
واخيرا اتفق الزوجين المعذبين على الحل وهو حل الزنى.
</su>
<su id="bolt-arz-DF-221-194675-6456485_p1_su12">
فقد ذهبا الاثنين الى الكنيسة واعترفا بان كل منهما ارتكب الزنا وخان شريك حياتة وحصلا على الطلاق.
</su>
<su id="bolt-arz-DF-221-194675-6456485_p1_su13">
وعندما سئلتها ازاى؟
</su>
<su id="bolt-arz-DF-221-194675-6456485_p1_su14">
طيب جوزك فى مجتمعنا الشرقى المتخلف سينسى الجميع انة قد زنا وسيستمر فى حياتة بدون اى معوقات بل وربما ينجح فى الزواج بأخرى ولكن ماذا عنك انت فى هذا المجتمع الظالم الذى سيظل ينظر اليك مدى الحياة على انك زانية وخنتى زوجك.
</su>
<su id="bolt-arz-DF-221-194675-6456485_p1_su15">
كان ردها اى كان سيكون ارحم بكثير من ان اعيش 24ساعة فى نكد وغم.
</su>
<su id="bolt-arz-DF-221-194675-6456485_p1_su16">
وكمان انا حعزل واروح اسكن فى مكان تانى محدش يعرفنى فية وبكدة يبقى موضوع الزنى انتهى.
</su>
<su id="bolt-arz-DF-221-194675-6456485_p1_su17">
الحقيقة لما اجد ما اقولة لها الا انى كدت اصرخ باعلى صوتى اين الرحمة؟
</su>
<su id="bolt-arz-DF-221-194675-6456485_p1_su18">
لا اتصور ان الالة الذى خلقنا يمكن ان يكون بهذه القسوة كيف لة ان يستمتع بعذاب الناس وهما يعانون الامرين بالعيش مع شخص قد يكون ظالم او بخيل او سيئ الطباع او او او
</su>
<su id="bolt-arz-DF-221-194675-6456485_p1_su19">
وكيف يمكن للرب ان يعاقب شخص على الزنا اذا كان يفرض علية ان يعيش مع شخص قد لا يكون قادر على ممارسة الجنس من الاساس؟
</su>
<su id="bolt-arz-DF-221-194675-6456485_p1_su20">
اسئلة كثيرة دارت فى ذهنى وقتها ولكنى توقفت عند اخر سؤال
</su>
<su id="bolt-arz-DF-221-194675-6456485_p1_su21">
هل يمكن اعتبار رجال الدين هم المشجع الاول على الالحاد؟
</su>
</post>
<post id="bolt-arz-DF-221-194675-6456485_p2">
<su id="bolt-arz-DF-221-194675-6456485_p2_su1">
بشمولية وإتساع.. فأي فكر متشدد هو محفّز ومشجع على كره دين أم الدين اللى أخرج التخريجة دي!
</su>
<su id="bolt-arz-DF-221-194675-6456485_p2_su2">
موضوع الطلاق ليه أكثر من جانب أو زاوية للرؤية..
</su>
<su id="bolt-arz-DF-221-194675-6456485_p2_su3">
جزء إجتماعي - جزء ديني - جزء قانوني/سياسي..
</su>
<su id="bolt-arz-DF-221-194675-6456485_p2_su4">
وكل زاوية رؤية بتهدف لشئ معين ومش المفروض إنها تتأثر بغيرها..
</su>
<su id="bolt-arz-DF-221-194675-6456485_p2_su5">
الجزء الإجتماعي يمكن إختزاله ببساطة في سطرين:
</su>
<su id="bolt-arz-DF-221-194675-6456485_p2_su6">
الناس لما بتتوسم الخير والسعادة ف بعض، بتقرب من بعض أكتر.. ولما بتتوسم الشر والمعاناه بتبعد عن بعض..
</su>
<su id="bolt-arz-DF-221-194675-6456485_p2_su7">
وده متحقق بالكامل بحسب روايتك.. إتنين كانوا مع بعض لما توسموا خيراً.. وبعدوا عن بعض لما الرؤية إتغيرت..
</su>
<su id="bolt-arz-DF-221-194675-6456485_p2_su8">
المشكلة فعلياً في إثبات الجزء الإجتماعي ده أمام الشقين الديني والقانوني..
</su>
<su id="bolt-arz-DF-221-194675-6456485_p2_su9">
هاركن الجزء الديني للآخر لأن الكلام فيه يطول من جهة..
</su>
<su id="bolt-arz-DF-221-194675-6456485_p2_su10">
وده مش دوري كليبرالي إني أمسك كتاب الدين وأطلع (للمرة الفلانشعين) رجل الدين مبيفهمش من جهة تاني..
</su>
<su id="bolt-arz-DF-221-194675-6456485_p2_su11">
ولأني أساساً كأحد مؤسسي حركة "أدعموا حق الأقباط في الحصول على الطلاق المدني" قرفت وأحبطت م المشوار ده وسبت الحركة خالص..
</su>
<su id="bolt-arz-DF-221-194675-6456485_p2_su12">
خلينا في القانون..
</su>
<su id="bolt-arz-DF-221-194675-6456485_p2_su13">
المشكلة فعلياً إن في مصر مفيش آليات قانونية مستقلة أساساً..
</su>
<su id="bolt-arz-DF-221-194675-6456485_p2_su14">
كله متساب لرجل الدين سواء المسيحي أو الإسلامي..
</su>
<su id="bolt-arz-DF-221-194675-6456485_p2_su15">
واللى مالوش دين (ملحد مثلاً) لازم يوافق الشكل الديني المكتوب له في البطاقة رغم إنه غير حقيقي..
</su>
<su id="bolt-arz-DF-221-194675-6456485_p2_su16">
واللى له دين خارج الأديان المحظوظة (بهائي مثلاً) فلا يتم الإعتراف القانوني بالزيجة دي والطفل ينسب لأمه فقط كما في حالات الزنى.. يعني مسخرة رسمي..
</su>
<su id="bolt-arz-DF-221-194675-6456485_p2_su17">
دي المشكلة الأساسية.. إن مصر دولة لا هي مدنية بالكامل ولا هي دينية بالكامل بل بلدنا جعلها المشرّع المؤمن كالراقصة على السلم خصيصاً للتزويغ والزفلطة والتمييع..
</su>
<su id="bolt-arz-DF-221-194675-6456485_p2_su18">
لما البهائيين يطالبوا بإثبات عقيدتهم ف البطاقة القاضي يكتب في حيثيات الحكم: "البهائية فكر فاسد ومنحرف" وده مأخوذ من أقوال الفقهاء (يعني حكم ديني)..
</su>
<su id="bolt-arz-DF-221-194675-6456485_p2_su19">
ولما القضاء يلزم الكنيسة بالقانون الإداري يكتب في حيثيات الحكم: "لا شأن لنا بتطبيق الشريعة المسيحية وإنما نتحدث من خلال القانون المدني" (يعني حكم مدني وش)
</su>
<su id="bolt-arz-DF-221-194675-6456485_p2_su20">
الطريف -والمفضوح ف الأمر- إن الحكمين دول مش في زمنين مختلفين مثلاً فنقول الدنيا بتتغير.. ولا ف محكمتين مختلفتين مثلاً فنقول إختلاف في وجهات النظر..
</su>
<su id="bolt-arz-DF-221-194675-6456485_p2_su21">
ده الحكمين المتناقضين دول كلاهما من محكمة مجلس الدولة - القضاء الإداري - وصاحبهم هو القاضي "محمد الحسيني" رئيس محكمة القضاء الإداري الحالي.. يعني بيقول زي ما هوه عايز ولسه موجود وفي منصبه عادي خالص..
</su>
<su id="bolt-arz-DF-221-194675-6456485_p2_su22">
فالجزئية القانونية والسياسية مش محتاجة مجرد حلول.. دي محتاجة إعادة بناء من جذورها علشان تتأسس بطريقة صح..
</su>
<su id="bolt-arz-DF-221-194675-6456485_p2_su23">
وطبعاً علشان تبني صح فلازم تقوم بهدم الأساسات الحالية.. ومحدش هايسيبك تعمل كدا لأنك بتهدم وجوده وسلطته..
</su>
<su id="bolt-arz-DF-221-194675-6456485_p2_su24">
الجزء الديني محتاج كلام كتير..
</su>
<su id="bolt-arz-DF-221-194675-6456485_p2_su25">
محتاج الناس تحدد هيه بتاخد الدين من أنهي مصدر، وتاخده إزاي، وتفرزه إزاي.. وبعد كدا نبتدي نتكلم..
</su>
<su id="bolt-arz-DF-221-194675-6456485_p2_su26">
الناس ثقافتها سمعية وليست بصرية..
</su>
<su id="bolt-arz-DF-221-194675-6456485_p2_su27">
يعني بتسمع الدين من رجال الدين مش بتقرا الدين في كتب الدين..
</su>
<su id="bolt-arz-DF-221-194675-6456485_p2_su28">
وده في حد ذاته كارثة فكرية..
</su>
<su id="bolt-arz-DF-221-194675-6456485_p2_su29">
لأن اللى إنت بتسمعه من رجل الدين ده منتج بشري.. بينما كتاب الدين هو المنتج الإلهي..
</su>
<su id="bolt-arz-DF-221-194675-6456485_p2_su30">
وبدون مصطلحات كتير فما تأخذه من رجل الدين ليس النص الديني الإلهي وإنما وجهة نظر بشرية في النص الإلهي.. والفارق بين دي ودي هو الفارق بين الأرض والسماء بالضبط..
</su>
<su id="bolt-arz-DF-221-194675-6456485_p2_su31">
ده على وجه العموم، لكن على وجه الخصوص في إستشكالية الطلاق المسيحي فالمصيبة أعظم..
</su>
<su id="bolt-arz-DF-221-194675-6456485_p2_su32">
الناس بتبتكر نصوص دينية غير موجودة نتيجة كثرة سمعها لنفس التعبير: "لا طلاق إلا لعلة الزنى" رغم إن النص ده مش موجود أساساً..
</su>
<su id="bolt-arz-DF-221-194675-6456485_p2_su33">
يعني التعبير ده إكتسب قدسية النص الإلهي كدا بالزن ع الودان وكثرة التكرار.. دي كارثة إن أي حمار يفتكر نفسه بيطبق نص إلهي ويدافع باستماتة عن حاجة مش موجودة ومبعثها جهلة لا أكثر..
</su>
<su id="bolt-arz-DF-221-194675-6456485_p2_su34">
عموماً أنا مش هاتكلم عن الجزء الديني أكتر من كدا حتى لا أفتح المجال للمزايدات.. المدخل ده خصب جدا للنزاع بطبيعته وأنا معنديش صحة اليومين دول..
</su>
<su id="bolt-arz-DF-221-194675-6456485_p2_su35">
لكن هاكتفي بالقول إن النص الصريح بعدم إمكانية الطلاق (الزواج المؤبد) ورد فعلاً في الكتاب المقدس (في التوراة / شريعة موسى) لكن كنوع من العقوبات على الذكر عندما يجرم في حق زوجته..
</su>
<su id="bolt-arz-DF-221-194675-6456485_p2_su36">
ومفنن في حالتين لا ثالث لهما:
</su>
<su id="bolt-arz-DF-221-194675-6456485_p2_su37">
1- الخطيب الذي يغتصب خطيبته.. فهذه تصير زوجة أبدية له لا يقدر على تطليقها..
</su>
<su id="bolt-arz-DF-221-194675-6456485_p2_su38">
2- الزوج الذي يدّعي الزنى على زوجته ويثبت شرفها.. هذا أيضاً تصبح في ذمته إلى الأبد..
</su>
<su id="bolt-arz-DF-221-194675-6456485_p2_su39">
ومن البديهي أن العقوبات مسلطة على الذكر الذي ينتهك الأنثى ويظن أن موضوع "شرف المرأة" هو أمر بسيط وتافه.. بمعنى أن الزوجة نفسها لا تمسها هذه الحرمانية إن أرادت هي الطلاق لأنها هي التي تم الخطأ في حقها وليست المجرمة..
</su>
<su id="bolt-arz-DF-221-194675-6456485_p2_su40">
باختصار.. شايف إن الرؤية الدينية الحالية في عهد قداسة البابا شنودة بتعاقب كل المسيحيين على جرم لم يقترفوه لأن "الزواج المؤبد" ده مش تشريع مسيحي وإنما قانون عقوبات يهودي!
</su>
<su id="bolt-arz-DF-221-194675-6456485_p2_su41">
على فكرة يا مؤمن،
</su>
<su id="bolt-arz-DF-221-194675-6456485_p2_su42">
أنا كنت مجهز "ورقة عمل" (دينية بالكامل) تتناول الموضوع كله من الألف إلى الياء.. كل اللى قراها معرفش يناقشها أصلاً ووقف مذهول..
</su>
<su id="bolt-arz-DF-221-194675-6456485_p2_su43">
الورقة دي (حوالي 7 صفحات فلوسكاب) كانت المفروض تقدم في مؤتمر هشام مبارك.. لكن نظراً لخلافي مع الحركة وإنسحابي لم يتم إخراجها للنور حتى الآن..
</su>
<su id="bolt-arz-DF-221-194675-6456485_p2_su44">
بافكر أعملها PDF وأرفعها على المكتبة كرؤية شخصية..
</su>
</post>
</multipost>
