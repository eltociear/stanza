<multipost id="bolt-arz-NG-169-181089-34663" language="Arabic">
<post id="headline">
<su id="headline_su1"> مصطفى بكرى والحملة المسعورة</su>
</post>
<post id="bolt-arz-NG-169-181089-34663_p1">
<su id="bolt-arz-NG-169-181089-34663_p1_su1"> الحقيقة أنا مستغرب ومستغرب جداا كمان من الحملة المسعورة وقلة الأدب والشتائم التى تكتب ضد مصطفى بكرى على النت </su>
<su id="bolt-arz-NG-169-181089-34663_p1_su2"> الراجل - الراجل بيهاجم من على الفضائيات وبيكتب اللى عاوز يقوله عن الفساد وعن الحرامية والخونة كمان والأمريكان الملاعين والاسرائيليين السفاحين ... وعن أصحاب الأموال من الأمراء العرب الذين يتعاملون مع الأمريكان ويزورون اسرائيل فى زيارات خاصة</su>
<su id="bolt-arz-NG-169-181089-34663_p1_su3">  رغم مايكتبه مصطفى بكرى تطلع الحملة المسعورة تقول ان بكرى بيقبض من الخلجيين..</su>
<su id="bolt-arz-NG-169-181089-34663_p1_su4">  ازاى واحد بيشتمهم علشان تطبيعهم يبقى ازاى يدوه مكافئة لأنه بيشتمهم؟!! ..</su>
<su id="bolt-arz-NG-169-181089-34663_p1_su5">  دة برضو كلام ناس عاقلين؟!! </su>
<su id="bolt-arz-NG-169-181089-34663_p1_su6"> واحد بيلعن سلسفين امريكيا يقولوا انه بيروح للامريكان وبيطوف بالبيت الأبيض !! </su>
<su id="bolt-arz-NG-169-181089-34663_p1_su7"> طيب بيلبس ايه ؟!!</su>
<su id="bolt-arz-NG-169-181089-34663_p1_su8"> حد شافه بيلبس ايه ههههه </su>
<su id="bolt-arz-NG-169-181089-34663_p1_su9"> حاجة غريبة دي </su>
<su id="bolt-arz-NG-169-181089-34663_p1_su10"> يبقى واحد عمال ليل نهار يقول لا للتطبيع لا للتطبيع فى الاخر يطلعوا عليه الاشاعات الشنيعة دي !!!</su>
<su id="bolt-arz-NG-169-181089-34663_p1_su11"> وفين الكاميرات العلنية والخفية اللى صورته واللى شافوه بيها ...... </su>
<su id="bolt-arz-NG-169-181089-34663_p1_su12"> معقول ان واحد يكذب ويشوه صورة شخص محترم ومافيش دليل عليه!!؟.</su>
<su id="bolt-arz-NG-169-181089-34663_p1_su13"> يبقى فى حد يصدق الناس دى .. ازاى؟ </su>
<su id="bolt-arz-NG-169-181089-34663_p1_su14"> طيب وليه كدة ؟</su>
<su id="bolt-arz-NG-169-181089-34663_p1_su15"> بتهاجموا الراجل عمال على بطال - هو لازم عملوكوا حاجة مش بس غايظاكم دي فاقعاكم منه وأنا عارفها</su>
</post>
<post id="bolt-arz-NG-169-181089-34663_p9">
<su id="bolt-arz-NG-169-181089-34663_p9_su1"> مشكور أخى احمد ع الموضوع</su>
<su id="bolt-arz-NG-169-181089-34663_p9_su2"> ايه حكايتك مع مصطفى بكرى ؟</su>
<su id="bolt-arz-NG-169-181089-34663_p9_su3"> شكلك عاوز تحول قسم دهاليز السياسة لقسم مصطفى بكرى</su>
<su id="bolt-arz-NG-169-181089-34663_p9_su4"> حياك الله يا أصيل</su>
<su id="bolt-arz-NG-169-181089-34663_p9_su5"> الظاهر بيبرس</su>
</post>
<post id="bolt-arz-NG-169-181089-34663_p10">
<su id="bolt-arz-NG-169-181089-34663_p10_su1"> ياجماعة فيه ناس بيقبضوا من امريكا واسرائيل ،، علشان يشوهوا صور الناس اللى زى مصطفى بكرى وغيره لانه بيفضح عملاءهم ،، وبسن حملات ضدهم فى جريدة الاسبوع ،،</su>
<su id="bolt-arz-NG-169-181089-34663_p10_su2"> وهو شريك فى قناة الساعة مع ابن عم القذافى السيد / احمد قذاف الدم ــ المنسق العام للعلاقات المصرية الليبية ،، </su>
<su id="bolt-arz-NG-169-181089-34663_p10_su3"> وبيقدم برنامج اسمه لقاء الاسبوع كل يوم جمعة الساعة 10 مساء على هذه القناة ،، </su>
<su id="bolt-arz-NG-169-181089-34663_p10_su4"> فمن يكرهونه كثيرون ،،</su>
<su id="bolt-arz-NG-169-181089-34663_p10_su5"> حتى قناة الجزيرة التى كشفت حجم المجازر الصهيونية فى غزة فى حين ان قنواتنا ومنها النيل للاخبار كانت بعيده كل البعد عن الاحداث - يتهمونها بالعمالة لاسرائيل ،، </su>
<su id="bolt-arz-NG-169-181089-34663_p10_su6"> فكيف تكون قناة عميلة لاسرائيل وتفضح ماتفعله فى نفس الوقت ..</su>
<su id="bolt-arz-NG-169-181089-34663_p10_su7"> احنا كده اللى مايعجبناش نقول عليه ارهابى</su>
</post>
<post id="bolt-arz-NG-169-181089-34663_p12">
<su id="bolt-arz-NG-169-181089-34663_p12_su1"> لو مصطفي بكري بيفبرك امال مين صادق</su>
</post>
</multipost>
