<multipost id="bolt-arz-NG-169-181090-40637" language="Arabic">
<post id="headline">
<su id="headline_su1"> يا وزير النقل والمواصلات هل تستقيل</su>
</post>
<post id="bolt-arz-NG-169-181090-40637_p1">
<su id="bolt-arz-NG-169-181090-40637_p1_su1"> فى كل دول العالم المتحضر طبعا الشر بره وبعيد عننا أقول فى كل دول العالم لو حدث مثل ما يحدث أو عشر ما يحدث من حوادث تقدم الحكومه أستقالاتها بالكامل أو على الأقل يقدم الوزير المسئول أستقالته أعترافا بالتقصير</su>
<su id="bolt-arz-NG-169-181090-40637_p1_su2"> ما حدث فى الأسكندريه ويا هول ما حدث يسير قطار مسافه عشر كيلومترات بدون سائق وبسرعه خرافيه فيطيح بخمس سيارات ويقتل أثنان ويصيب عشره أفراد ولم يخرج الوزير كالعاده ولم يقدم حتى أعتذار عما حدث</su>
<su id="bolt-arz-NG-169-181090-40637_p1_su3"> لولا أن رأيت الحادث بنفسى لكنت قلت أنه ضربا من الخيال</su>
<su id="bolt-arz-NG-169-181090-40637_p1_su4"> ولكن الحقيقه مؤلمه أكثر كثيرا مما لو كنت سمعت</su>
<su id="bolt-arz-NG-169-181090-40637_p1_su5"> يا وزير النقل هل تستقيل</su>
<su id="bolt-arz-NG-169-181090-40637_p1_su6"> فى أوروبا تقدم الحكومه بأسرها أستقالاتها</su>
<su id="bolt-arz-NG-169-181090-40637_p1_su7"> فى اليابان يقدم المسئول على الأنتحار</su>
<su id="bolt-arz-NG-169-181090-40637_p1_su8"> ولكننا لا نريد أنتحارا لأنه حرام</su>
<su id="bolt-arz-NG-169-181090-40637_p1_su9"> ولا نريد أن تقدم الحكومه أستقالاتها</su>
<su id="bolt-arz-NG-169-181090-40637_p1_su10"> فقط نريد أن نشعر بأدميتنا وأننا مواطنون لهم حقوق</su>
<su id="bolt-arz-NG-169-181090-40637_p1_su11"> المرار فى حلقى مما رأيت</su>
<su id="bolt-arz-NG-169-181090-40637_p1_su12"> اللهم أغفر لموتانا وأشف موتانا</su>
<su id="bolt-arz-NG-169-181090-40637_p1_su13"> اللهم أستجب</su>
</post>
<post id="bolt-arz-NG-169-181090-40637_p2">
<su id="bolt-arz-NG-169-181090-40637_p2_su1"> اهلا استاذ محمد</su>
<su id="bolt-arz-NG-169-181090-40637_p2_su2"> حضرتك ذكرت حاجة مهمة بتحصل فى دول متقدمة ونسيت تقول ان الشعوب نفسها متحضرة ولما تحس بأى تقصير بتعمل مظاهرات والبلد بتقوم كلها علشان عارفين حقوقهم كويس وخايفين على نفسهم</su>
<su id="bolt-arz-NG-169-181090-40637_p2_su3"> انما احنا مش عندنا للاسف الثقافة دى ولا حتى عندنا حكومة خايفة علينا والحكومة بقت فى معاداة وكره للشعب</su>
<su id="bolt-arz-NG-169-181090-40637_p2_su4"> بذمتك عمرك شفت حكومة بتكره شعبها قد حكومة مصر؟</su>
</post>
<post id="bolt-arz-NG-169-181090-40637_p5">
<su id="bolt-arz-NG-169-181090-40637_p5_su1"> انت فاكر الحادثه الشهيره بتاعت قطار الصعيد وحادثة مطرح وحادثة طنطا وبنها وغيرها كتير احنا منعرفشي عنها حاجه يمكن</su>
<su id="bolt-arz-NG-169-181090-40637_p5_su2"> انت مصدوم علشان شوفت بعنيك</su>
<su id="bolt-arz-NG-169-181090-40637_p5_su3"> ولو ان الحادث زي ما سمعنا مش زي حادث القطار الي ولع بالي فيه</su>
<su id="bolt-arz-NG-169-181090-40637_p5_su4"> انت متخيل يعني ايه قطار يولع بالكامل</su>
<su id="bolt-arz-NG-169-181090-40637_p5_su5"> ومع ذلك بيخترعولك بعدها سلسلة حوادث للقطارات في كافة انحاء العالم علشان يقولولك اهو مش احنا لوحدنا الي عندنا حوادث قطارات</su>
<su id="bolt-arz-NG-169-181090-40637_p5_su6"> بس للاسف مش بيقولو هم بيعملو ايه في المسؤلين بتعوعهم علشان ميبقاش حد احسن من حد</su>
<su id="bolt-arz-NG-169-181090-40637_p5_su7"> وسلملي علي المترو</su>
</post>
<post id="bolt-arz-NG-169-181090-40637_p6">
<su id="bolt-arz-NG-169-181090-40637_p6_su1"> دول يا باشا مبفهوش</su>
<su id="bolt-arz-NG-169-181090-40637_p6_su2"> دا ف وزرا استقالو ف انجلترا عشان اللي خد عربية لمراته و اللي قبض مرتين مش موت بني اديمن ولا طلع ابنه حرامي و نصاب ولا ولا ولا</su>
</post>
<post id="bolt-arz-NG-169-181090-40637_p7">
<su id="bolt-arz-NG-169-181090-40637_p7_su1"> اصلا اصلا اساسا مين بياخد باله من حاجة فى البلد دى ولا بياخد قرار تجاهها</su>
<su id="bolt-arz-NG-169-181090-40637_p7_su2"> هى جت عالحوادث يا ابا رقية</su>
</post>
<post id="bolt-arz-NG-169-181090-40637_p8">
<su id="bolt-arz-NG-169-181090-40637_p8_su1"> هو مش منصور شيفروليه ؟؟</su>
<su id="bolt-arz-NG-169-181090-40637_p8_su2"> يستقيل ليه ؟؟</su>
</post>
<post id="bolt-arz-NG-169-181090-40637_p9">
<su id="bolt-arz-NG-169-181090-40637_p9_su1"> حضرتك عاوز حد فيهم يعبر الشعب الغلبان دة؟</su>
<su id="bolt-arz-NG-169-181090-40637_p9_su2"> لا طبعا الكلام دة لو كانوا اصلا معترفين ان الشعب المصري له حقوق زي باقي الناس اللي في الدنيا ولو كانوا بيراعوا ربنا فينا</su>
<su id="bolt-arz-NG-169-181090-40637_p9_su3"> لكن للاسف دول واخدينها منظرة وحاجة يعملوا منها قرشين</su>
<su id="bolt-arz-NG-169-181090-40637_p9_su4"> وعشان كدة هتتكرر الحوادث طي تاني</su>
<su id="bolt-arz-NG-169-181090-40637_p9_su5"> وهنلاقي قطار يولع باللي فيه تاني</su>
<su id="bolt-arz-NG-169-181090-40637_p9_su6"> وعبارة تغرق تاني</su>
<su id="bolt-arz-NG-169-181090-40637_p9_su7"> وقطار يمشي من غير سواق تاني</su>
<su id="bolt-arz-NG-169-181090-40637_p9_su8"> ربنا يلطف بينا</su>
</post>
<post id="bolt-arz-NG-169-181090-40637_p10">
<su id="bolt-arz-NG-169-181090-40637_p10_su1"> فى اوربا والدول المتقدمه بيكون فيه تصرف اخر واخلاق تانيه</su>
<su id="bolt-arz-NG-169-181090-40637_p10_su2"> اخلاق بتحس بالمسؤليه تجاه حيوان ضال ما بالنا بحياه بشر وناس كل همها وتفكيرها محصور فى لقمه العيش</su>
<su id="bolt-arz-NG-169-181090-40637_p10_su3"> يا ترى حنلاقى نفطر؟</su>
<su id="bolt-arz-NG-169-181090-40637_p10_su4"> والغدا حندبره منين</su>
<su id="bolt-arz-NG-169-181090-40637_p10_su5"> لما حد بيغلط بيعترف بغلطه ولو بقرار ابتعاده واستقالته بيكون راحه وبيكون تعبير عنم فداحه الحدث يبقى بيمشى بلا رجعه</su>
<su id="bolt-arz-NG-169-181090-40637_p10_su6"> عمار يا وزارتنا</su>
</post>
</multipost>
