<multipost id="bolt-arz-DF-175-182187-574355" language="Arabic">
<post id="bolt-arz-DF-175-182187-574355_p1">
<su id="bolt-arz-DF-175-182187-574355_p1_su1">
 في جلسة أمس الأربعاء اتجهت أنظار المصريين جميعا إلى مقر محاكمة الرئيس المخلوع حسني مبارك ونجليه ووزير داخليته حبيب العادلي وستة من مساعديه المتهمين بقتل المتظاهرين وإهدار المال العام..
</su>
<su id="bolt-arz-DF-175-182187-574355_p1_su2">
 وترقب الجميع وتمنوا أن تكون هذه هي الجلسة الفاصلة للنطق بالحكم كي يُسدل الستار على حقبة مظلمة من تاريخ مصر الحديث..
</su>
<su id="bolt-arz-DF-175-182187-574355_p1_su3">
 ولكن الجلسة كانت بمثابة جولة نهائية لأحداث شتى مرت بها المحكمة منذ الإعلان عن إحالة المخلوع وولديه للمحاكمة وحتى انتهاء جلسات الدفاع عن كلاً من الضحايا والمتهمين في قضية القرن.
</su>
<su id="bolt-arz-DF-175-182187-574355_p1_su4">
 ولكن الشارع المصري متحير ويتشكك في مدى جدية المحاكمة أو مدى قدرتها على إصدار حكم نهائي يدين الرئيس السابق وقد يقضي بإعدامه هو والعادلي لمسئوليتهما عن قتل المتظاهرين، كما أن هناك قطاعات ليست بالقليلة ترفض إهانة مبارك وتنكر مسئوليته عن القتل أو الفساد..
</su>
<su id="bolt-arz-DF-175-182187-574355_p1_su5">
 ويأتي هذا التخوف والترقب في ظل عدم قدرة مجلس الشعب على اتخاذ أي قرار لنقل المخلوع إلى مستشفى طرة بدعوى "عدم جاهزيتها لاستقباله"، وبإقرار نواب من البرلمان بأن تعطيل النقل وراءه "قرار سياسي"!!
</su>
<su id="bolt-arz-DF-175-182187-574355_p1_su6">
 فهل ترى أن محاكمة مبارك جدية فعلاً وأن الحكم بإدانة مبارك آت لا محالة؟؟ وهل تتوقع أن تصل العقوبة إلى الإعدام في حق المخلوع والعادلي كما طالبت بذلك النيابة العامة؟؟ أم أن العقوبة ستكون أخف بالنسبة لمبارك بمراعاة "كبر سنه" وأن "الليلة هايلبسها العادلي"؟!
</su>
<su id="bolt-arz-DF-175-182187-574355_p1_su7">
 هل سيتخلى الشعب عن المطالبة بالقصاص؟ هل سنرى جمال وعلاء قريباً بالبدلة الزرقاء؟؟ أم أن فصول المسرحية لم تنتهي بعد والمؤلف يحمل الكثير من المفاجآت في نهاية العرض، قائلاً للجمهور من شعب مصر "مع محاكمة مبارك مش هاتقدر تغمض عينيك؟؟
</su>
<su id="bolt-arz-DF-175-182187-574355_p1_su8">
 الأسئلة كثيرة.. عبر عن رأيك وشارك بتعليقك حول مصير المخلوع وأتباعه في محاكمة القرن؟
</su>
</post>
<post id="bolt-arz-DF-175-182187-574355_p4">
<su id="bolt-arz-DF-175-182187-574355_p4_su1">
 اتمنى يكون اعدام
</su>
<su id="bolt-arz-DF-175-182187-574355_p4_su2">
 ولكن اعتقد ما سيحدث هو التالى
</su>
<su id="bolt-arz-DF-175-182187-574355_p4_su3">
 العفو عن مبارك
</su>
<su id="bolt-arz-DF-175-182187-574355_p4_su4">
 الشعب يثور -- دعاه الشغب هات يا تكسير ونشر الفوضى فى البلد بقياده المخابرات والداخليه
</su>
<su id="bolt-arz-DF-175-182187-574355_p4_su5">
 ثم انقلاب عسكرى للسيطره على البلاد بدعوى حفظ البلاد من الخراب والمخربين والسيطره على الاوضاع
</su>
<su id="bolt-arz-DF-175-182187-574355_p4_su6">
 يعنى مجبر المجلس العسكرى لا بطل
</su>
</post>
<post id="bolt-arz-DF-175-182187-574355_p6">
<su id="bolt-arz-DF-175-182187-574355_p6_su1">
 انا نفسى يتحبس طول عمرهم الى باقى ده عقاب احسن من الاعدام شوفى بقه بعد العز والنغنغه الى كانو فيها يقعدو على البرش ويغسلو حمامات السجن ولا لام الفاضله تعيش وسط المجرمين والقتله بعد الخدم والحشم تطبح وتمسح زيهم متهيئلى مفيش احسن من كده عقاب كفايه الى نهبوه من البلد
</su>
</post>
<post id="bolt-arz-DF-175-182187-574355_p8">
<su id="bolt-arz-DF-175-182187-574355_p8_su1">
 اعدام واعدام واعدام ولن اتنازل عن حقى اللى نهبو وعن اخواتنا اللى ماتو بسببو وعن جوع الشعب وبهدلة الشباب ومدمنين المحدرات بسبب الفشل اللى هو سببه لهم
</su>
<su id="bolt-arz-DF-175-182187-574355_p8_su2">
 اللهم انى اسئلك ان لا تعفو عنه اللهم ان فرعون قد شهد وقال اشهد ان لا اله الا رب موسى وانت سبحانك قلت له االان ؟
</su>
<su id="bolt-arz-DF-175-182187-574355_p8_su3">
 الوم ننجيك ببدنك لتكون لمن خلفك ايه
</su>
<su id="bolt-arz-DF-175-182187-574355_p8_su4">
 اللهم انه قد تجبر وفجر واشاع الفاحشه بن المسلمين فا انتقم منه يارب اريد اعدامه فى الدنيا والقصاص منه امام رب العالمييين
</su>
<su id="bolt-arz-DF-175-182187-574355_p8_su5">
 هو وبشار وامثالهم يارب
</su>
</post>
<post id="bolt-arz-DF-175-182187-574355_p17">
<su id="bolt-arz-DF-175-182187-574355_p17_su1">
 أنا رأيى إنهم يسبوه مقابل المليارات اللى معاهم وساعتها هيوافقوا علشان ينجوا بنفسهم على الأقل ناخد المليارات اللى نهبوها نرفع بيها إقتصاد البلد لكن يا فرحتى هعمل إيه أنا بإنه ينعدم ما هى الفلوس مع الورثة هيتهنوا بيها ويروحوا يصيفوا فى باريس وفيينا وشعب مصر عمال إقتصاده ينهار أنا لو قاضى هحكم بكده لأن ده فى صالح مصر...والا إيه رأيكم اللى ناخده منهم أحسن من عينهم...
</su>
</post>
</multipost>
