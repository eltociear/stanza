<multipost id="bolt-arz-NG-169-181089-34379" language="Arabic">
<post id="headline">
<su id="headline_su1"> اقتل واحد مصرى واتسجن يومين بس</su>
</post>
<post id="bolt-arz-NG-169-181089-34379_p1">
<su id="bolt-arz-NG-169-181089-34379_p1_su1"> مر اكثر من عامين على غرق العبارة " السلام 98 " وهروب مالكها النائب السابق ممدوح اسماعيل الى لندن تاركا خلفه اهات وصرخات انبعثت من افواه الجميع مطالبه بالقصاص العادل</su>
<su id="bolt-arz-NG-169-181089-34379_p1_su2">  وبعد مرور تلك الفترة التى هى ليست بالكثيرة ولا القليلة اصدر القضاء المصرى حكمه الغيابى على النائب الهارب بالسجن لمده سبع سنوات مما اثلج صدور اهالى ضحايا العبارة </su>
<su id="bolt-arz-NG-169-181089-34379_p1_su3"> وقد تابعنا جميعا على قناه الحياة مظاهر الفرح التى ظهرت على وجوه اهالى الضحايا ومظاهرات الفرح التى عمت ارجاء البلاد</su>
<su id="bolt-arz-NG-169-181089-34379_p1_su4"> جدير بالذكر ان تلك الفرحه قد عمت جميع قاطنى مصر لان هذا الحكم دليل صارخ على ان القضاء المصرى مازال عادلا </su>
<su id="bolt-arz-NG-169-181089-34379_p1_su5"> ولكن تبقى هناك بضع اسئلة تشغل بال الكثيرين من شعب مصر وتتمثل فى الاتى :</su>
<su id="bolt-arz-NG-169-181089-34379_p1_su6"> هل سينفذ الحكم الصادر على المتهم ؟</su>
<su id="bolt-arz-NG-169-181089-34379_p1_su7"> ما هى جدوى الحكم على الرغم من عدم وجوده داخل مصر ؟</su>
<su id="bolt-arz-NG-169-181089-34379_p1_su8"> هل ستسعى السلطات المصرية للجوء الى الانتربول الدولى ومطالبته بضرورة ضبط واحضار المتهم الهارب ؟</su>
<su id="bolt-arz-NG-169-181089-34379_p1_su9"> واخيرا هل يعقل ان يكون الحكم الصادر على المتهم هو سبع سنوات فقط مع العلم بأن عدد الضحايا الف قتيل او يزيد ؟؟</su>
<su id="bolt-arz-NG-169-181089-34379_p1_su10"> من ايميلى</su>
</post>
<post id="bolt-arz-NG-169-181089-34379_p2">
<su id="bolt-arz-NG-169-181089-34379_p2_su1"> ايوة هايتنفذ يا هند ان شاء الله فى اليوم السابع فى شهر سبعة فى السنة السابعة من القرن السابع الساعة سبعة وسبع دقائق وسلمى لى على ساعة جرينتش ويجعلة عامر</su>
</post>
<post id="bolt-arz-NG-169-181089-34379_p3">
<su id="bolt-arz-NG-169-181089-34379_p3_su1"> أي فرحة تلك التي انتابت اهالي الضحايا</su>
<su id="bolt-arz-NG-169-181089-34379_p3_su2"> المفروض الحكم يكون الاعدام شنقا</su>
<su id="bolt-arz-NG-169-181089-34379_p3_su3"> اما حكاية السبع سنين دي فبجد تعتبر نكتة لان الكل عارف ان عمرة ماهيرجع تاني وطبعا الانتربول مش هيقدر يجيبة</su>
<su id="bolt-arz-NG-169-181089-34379_p3_su4"> وفعلا احنا فى مصر</su>
<su id="bolt-arz-NG-169-181089-34379_p3_su5"> اما بخصوص العنوان اقتل واحد مصري واتسجن يومين فالعرض دة ساري للأباطرة فقط ودمتم</su>
</post>
<post id="bolt-arz-NG-169-181089-34379_p4">
<su id="bolt-arz-NG-169-181089-34379_p4_su1"> بكره هيعملو عرض احسن من كدا اقتل مصري واحصل علي اخر مجانا</su>
<su id="bolt-arz-NG-169-181089-34379_p4_su2"> ماهم معذورين برضوا البلد زحمة لازم يخفوا منها شوية</su>
</post>
<post id="bolt-arz-NG-169-181089-34379_p5">
<su id="bolt-arz-NG-169-181089-34379_p5_su1"> يلا .... يلا .... يلا .... يا جدعان .... قبل منخلص يا جدعان</su>
<su id="bolt-arz-NG-169-181089-34379_p5_su2"> ومين قال ان المصريين لهم قيمه ... </su>
<su id="bolt-arz-NG-169-181089-34379_p5_su3"> دا لما حد بيموت فى اتوبيس نقل عام ولا يفرمه قطار ولا حتى يدوس عليه ظابط بجزمته الكريمه .... الحكومه مشكوره بتعوض اهله بـــ 1000 جنيه ..... </su>
<su id="bolt-arz-NG-169-181089-34379_p5_su4"> كل حاجه فى البلد دى غليت وبقت نار الا ..... المواطن ..... بيرخص كل شويه لما هيبقى من غير ثمن</su>
<su id="bolt-arz-NG-169-181089-34379_p5_su5"> على فكره طن الحديد بـــــ 3150 جنيه يعنى بثلاثة مواطنين وعيل</su>
<su id="bolt-arz-NG-169-181089-34379_p5_su6"> لنا الله ........... الله غالب</su>
</post>
</multipost>
