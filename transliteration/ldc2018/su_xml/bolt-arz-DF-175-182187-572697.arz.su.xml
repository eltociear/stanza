<multipost id="bolt-arz-DF-175-182187-572697" language="Arabic">
<post id="bolt-arz-DF-175-182187-572697_p1">
<su id="bolt-arz-DF-175-182187-572697_p1_su1">
 الشيخ "حازم صلاح أبو إسماعيل" من عائلة عريقة معروفة،
</su>
<su id="bolt-arz-DF-175-182187-572697_p1_su2">
  وأجداده تعاقبوا على تمثيل دائرتهم الانتخابية باستمرار بالمجالس النيابية فى مصر دون انقطاع "مجلس الشيوخ ومجلس النواب ومجلس الأمة ومجلس الشعب" ، 
</su>
<su id="bolt-arz-DF-175-182187-572697_p1_su3">
 حتى تم عزل والده سياسياً فى الستينات ثم عاد بعد العزل السياسى
</su>
<su id="bolt-arz-DF-175-182187-572697_p1_su4">
  فصار عضوا بمجلس الشعب معارضاً ،ولأربع دورات متتالية، وحتى وفاته. 
</su>
<su id="bolt-arz-DF-175-182187-572697_p1_su5">
 وجده الأعلى كان إماماً فى عهد الخديوى إسماعيل.
</su>
<su id="bolt-arz-DF-175-182187-572697_p1_su6">
 موطن العائلة أصلا قرية بهرمس مركز إمبابة محافظة الجيزة.. 
</su>
<su id="bolt-arz-DF-175-182187-572697_p1_su7">
 أما الشيخ حازم نفسه فمن مواليد حى الدقى بمحافظة الجيزة بالقاهرة ،حيث إقامة والديه وأسرته،
</su>
<su id="bolt-arz-DF-175-182187-572697_p1_su8">
  أما جده لوالدته فكان أستاذاً للحديث بجامعةالأزهر
</su>
<su id="bolt-arz-DF-175-182187-572697_p1_su9">
  ووالدته حاصلة على الماجستير والدكتوراه فى علوم التفسير، 
</su>
<su id="bolt-arz-DF-175-182187-572697_p1_su10">
 وكان لها نشاط علمى فى مصر وخارجها.
</su>
<su id="bolt-arz-DF-175-182187-572697_p1_su11">
 والده هو الشيخ "صلاح أبو إسماعيل" ولد يوم 17-3-1927فى قرية " بهرمس" مركز امبابة محافظة الجيزة فى بيت معروف بحفاوته بالعلم والعلماء..
</su>
<su id="bolt-arz-DF-175-182187-572697_p1_su12">
 كان" صلاح أبو إسماعيل" داعية إسلامياً كثير الاختلاط بالناس،
</su>
<su id="bolt-arz-DF-175-182187-572697_p1_su13">
  يخطب فيهم منذ كان فى سن الخامسة عشرة.. 
</su>
<su id="bolt-arz-DF-175-182187-572697_p1_su14">
 خاض الحياة النيابية رافعاً شعار " أعطنى صوتك لنصلح الدنيا بالدين" 
</su>
<su id="bolt-arz-DF-175-182187-572697_p1_su15">
 وقد دخل البرلمان المصرى منذ سنة 1976 وحتى وفاته سنة 1990، 
</su>
<su id="bolt-arz-DF-175-182187-572697_p1_su16">
 ودخل فى خلافات عديدة مع الحكومة وأشهرها عندما اتهمه وزير الداخلية الأسبق زكى بدر بتجارة العملة وهى التهمة التى لم تثبت عليه.
</su>
<su id="bolt-arz-DF-175-182187-572697_p1_su17">
 ووالدة المرشح حازم صلاح أبوإسماعيل قامت بتحضير الماجيستير والدكتوراه فى علوم التفسير، 
</su>
<su id="bolt-arz-DF-175-182187-572697_p1_su18">
 وكانت تعمل بالتدريس فى مناهج التفسير داخل جامعة الأزهر، 
</su>
<su id="bolt-arz-DF-175-182187-572697_p1_su19">
 وكانت تلقى محاضرات فى مصر وبعض البلاد الغربية وتوفيت منذ عامين.
</su>
<su id="bolt-arz-DF-175-182187-572697_p1_su20">
 • الأسرة أولاً •
</su>
<su id="bolt-arz-DF-175-182187-572697_p1_su21">
 أما زوجة الأستاذ حازم فقد درست الاقتصاد وحاصلة على بكالوريوس الاقتصاد والعلوم السياسية،
</su>
<su id="bolt-arz-DF-175-182187-572697_p1_su22">
  وعملت كمعيدة بالكلية لفترة من الزمن 
</su>
<su id="bolt-arz-DF-175-182187-572697_p1_su23">
 ولكنها حصلت على إجازة بدون راتب وتركت العمل منذ سبع سنوات تقريباً ،
</su>
<su id="bolt-arz-DF-175-182187-572697_p1_su24">
  ودرست أيضاً التجارة والتعاون الدولى باللغة الإنجليزية.
</su>
<su id="bolt-arz-DF-175-182187-572697_p1_su25">
 ولحازم ابو اسماعيل أخ يعمل طبيباً بشرياً بدولة البحرين 
</su>
<su id="bolt-arz-DF-175-182187-572697_p1_su26">
 منذ فترة وباقى إخوته يعملون ويعيشون فى مصر ولم يغادروها للعمل أبداً،
</su>
<su id="bolt-arz-DF-175-182187-572697_p1_su27">
  ومنهم الأستاذ أحمد ابو إسماعيل وهو محام لا يمارس العمل فى المحاماة 
</su>
<su id="bolt-arz-DF-175-182187-572697_p1_su28">
 ويعمل فى مجال الأعمال الحرة،
</su>
<su id="bolt-arz-DF-175-182187-572697_p1_su29">
  بالأضافة إلى أختهم الكبرى السيدة حنان صلاح ابو إسماعيل.
</su>
<su id="bolt-arz-DF-175-182187-572697_p1_su30">
 الشيخ حازم لديه ثلاثة أبناء فى مراحل التعليم الأساسى 
</su>
<su id="bolt-arz-DF-175-182187-572697_p1_su31">
 أكبرهم سناً براء 16 سنة فى الصف الثانى الثانوى ،
</su>
<su id="bolt-arz-DF-175-182187-572697_p1_su32">
 وهو يشارك فى حملة دعم والده لانتخابات الرئاسة والمسئول أو الأدمن لصفحة دعم والده على موقع فيس بوك الشهير، 
</su>
<su id="bolt-arz-DF-175-182187-572697_p1_su33">
 أما الثانى فهو"أمن" وعمره13 سنة فى الصف الثانى الإعدادى، 
</su>
<su id="bolt-arz-DF-175-182187-572697_p1_su34">
 والأخ الأصغر هو "باسل" وعمره 11 سنة فى الصف الخامس الإبتدائى.
</su>
<su id="bolt-arz-DF-175-182187-572697_p1_su35">
 العائلة تسكن فى حى الدقى الشهير بالقرب من مسجد " أسد بن فرات" 
</su>
<su id="bolt-arz-DF-175-182187-572697_p1_su36">
 الذى تعود الشيخ حازم على إلقاء الخطب فيه كل أسبوع، 
</su>
<su id="bolt-arz-DF-175-182187-572697_p1_su37">
 وقام بالترشح لمجلس الشعب طوال السنوات الماضية من خلال دائرة الدقى والعجوزة محل سكنه وعائلته.
</su>
<su id="bolt-arz-DF-175-182187-572697_p1_su38">
 الشيخ حازم تعود على الذهاب إلى الولايات المتحدة الأمريكية حيث أقام عدة سنوات،
</su>
<su id="bolt-arz-DF-175-182187-572697_p1_su39">
  كما يذهب ابوإسماعيل إلى المغرب وفرنسا كل عام لمتابعة الحراك السياسى،
</su>
<su id="bolt-arz-DF-175-182187-572697_p1_su40">
  ويحضر المحاضرات السياسية والدستورية واعتاد أن يقضى ثلاثة أسابيع من كل عام فى الدولتين ثم يعود إلى مصر
</su>
</post>
<post id="bolt-arz-DF-175-182187-572697_p23">
<su id="bolt-arz-DF-175-182187-572697_p23_su1">
 جزاكي الله خير الجزاء حبببتي
</su>
<su id="bolt-arz-DF-175-182187-572697_p23_su2">
 تخيل بعد كل ده يقول غير محنك سياسيا ومينفعش غير ان يكون شيخ وبس
</su>
<su id="bolt-arz-DF-175-182187-572697_p23_su3">
 سبحان الله هذا الرجل ولد لكي يكون رئيس لمصر
</su>
</post>
<post id="bolt-arz-DF-175-182187-572697_p24">
<su id="bolt-arz-DF-175-182187-572697_p24_su1">
 نقطة اللقاء الوحيدة بينة وبين مبارك انجابهم الاثنين للزكور
</su>
<su id="bolt-arz-DF-175-182187-572697_p24_su2">
 وماعندوش بنات ياترى هايبحث هو كمان عن التوريث
</su>
<su id="bolt-arz-DF-175-182187-572697_p24_su3">
 بهزر طبعا ربنا يبارك فية وفى دينة وعلمة
</su>
</post>
<post id="bolt-arz-DF-175-182187-572697_p26">
<su id="bolt-arz-DF-175-182187-572697_p26_su1">
 يا سلام على البقين الجامدين دول يا نيفين
</su>
<su id="bolt-arz-DF-175-182187-572697_p26_su2">
 ميه ميه
</su>
</post>
<post id="bolt-arz-DF-175-182187-572697_p33">
<su id="bolt-arz-DF-175-182187-572697_p33_su1">
 نفسي في مرشح مش له اولاد صبيان 
</su>
<su id="bolt-arz-DF-175-182187-572697_p33_su2">
 خوفا من سيناريوا التوريث مره اخري لان بجد الشعب استكفي
</su>
</post>
<post id="bolt-arz-DF-175-182187-572697_p41">
<su id="bolt-arz-DF-175-182187-572697_p41_su1">
 بعد التفكير والدراسة والمشاهدة والاستنتاج هههههههه
</su>
<su id="bolt-arz-DF-175-182187-572697_p41_su2">
 حرشح الاستاذ حازم ابو اسماعيل 
</su>
<su id="bolt-arz-DF-175-182187-572697_p41_su3">
 و علشان أنا بالخارج فبعمل دعاية على قدي في المغتربين حولي وحتى اقاربي عبر الفيس والسكايبي
</su>
</post>
<post id="bolt-arz-DF-175-182187-572697_p52">
<su id="bolt-arz-DF-175-182187-572697_p52_su1">
 جدعة ^ـ*
</su>
<su id="bolt-arz-DF-175-182187-572697_p52_su2">
 همَّا كدا الفتوكات بتوع حق لمَّا يشوفوا الحق
</su>
<su id="bolt-arz-DF-175-182187-572697_p52_su3">
 يبقوا أنصاره على طوووول
</su>
<su id="bolt-arz-DF-175-182187-572697_p52_su4">
 بحب اللي يتابع و يبحث لحد ما يقتنع و يرسي على بر
</su>
<su id="bolt-arz-DF-175-182187-572697_p52_su5">
 نفسي كل الناس لمَّا بتناقش تبقى عاوزة توصل للحق بجد
</su>
<su id="bolt-arz-DF-175-182187-572697_p52_su6">
 مش بتجادل و خلاص 
</su>
<su id="bolt-arz-DF-175-182187-572697_p52_su7">
 بحب المنصفين
</su>
</post>
<post id="bolt-arz-DF-175-182187-572697_p54">
<su id="bolt-arz-DF-175-182187-572697_p54_su1">
 ربة منزل - مصرية
</su>
<su id="bolt-arz-DF-175-182187-572697_p54_su2">
 هههههههههه لا متقلقيش يا قمر مش هما دلوقتى
</su>
<su id="bolt-arz-DF-175-182187-572697_p54_su3">
 حيظبطو الدستور وحيتعمل على مزاج الشعب ان شاء الله
</su>
<su id="bolt-arz-DF-175-182187-572697_p54_su4">
 والله يا اختي يا خوفي 
</su>
<su id="bolt-arz-DF-175-182187-572697_p54_su5">
 اصل انتي عارفه السلطه والكرسي ممكن يغيروا من اي انسان
</su>
<su id="bolt-arz-DF-175-182187-572697_p54_su6">
  وخصوصا لو ظاهر اوي سعيه المستميت وراء المنصب..
</su>
<su id="bolt-arz-DF-175-182187-572697_p54_su7">
 وطبعا مش هيتوانا انه يغير الدستور والانظمه وكل حاجه 
</su>
<su id="bolt-arz-DF-175-182187-572697_p54_su8">
 سعيا وراء هدفه وربنا بجد يسترها اصل الثوره اساسا كانت بسبب التوريث
</su>
</post>
<post id="bolt-arz-DF-175-182187-572697_p74">
<su id="bolt-arz-DF-175-182187-572697_p74_su1">
 يعنى شجره العيله هى الى هتحكم مصر
</su>
<su id="bolt-arz-DF-175-182187-572697_p74_su2">
  ولا الايدولوجيه الفكريه ليه كمرشح واسمحى لى انا شايفه انه معندوش ايدولوجيه ممكن تحكم دوله بمكانه مصر
</su>
</post>
<post id="bolt-arz-DF-175-182187-572697_p77">
<su id="bolt-arz-DF-175-182187-572697_p77_su1">
 ايه الوضيع الرئاسيه دى الىتفتح النفس ع الحكم امممممممممممممم  
</su>
<su id="bolt-arz-DF-175-182187-572697_p77_su2">
  يارب قريب قوى نتكلم ونفتح مواضيع ونقول شوفتوا الرئيس حازم صلاح ابو اسماعيل عمل ايه 
</su>
<su id="bolt-arz-DF-175-182187-572697_p77_su3">
 شوفتوا حل مشكلة البطاله ازاى
</su>
<su id="bolt-arz-DF-175-182187-572697_p77_su4">
 قادر ياكريم تملكه حكم مصر كما ملكت يوسف
</su>
<su id="bolt-arz-DF-175-182187-572697_p77_su5">
 نحن معك ياشيخ حازم 
</su>
<su id="bolt-arz-DF-175-182187-572697_p77_su6">
 وربنا يجعلك الحاكم العادل الذى يأتى فى اخر الزمان
</su>
<su id="bolt-arz-DF-175-182187-572697_p77_su7">
 الهم اعز الاسلام والمسلمين بحاكم يخافوك ويتقوك امي    ن امين امييييين
</su>
</post>
<post id="bolt-arz-DF-175-182187-572697_p83">
<su id="bolt-arz-DF-175-182187-572697_p83_su1">
 المشاركة الأصلية كتبت بواسطة no*no ههههههههههه انت عارفه الموضوع ده بيتحدث عن الحالة العائليه
</su>
<su id="bolt-arz-DF-175-182187-572697_p83_su2">
 مش الذاتيه برغم من كده حريح قلبك على اساس انك مش عارفه اخباره وهى ماليه النت و التليفزيون
</su>
<su id="bolt-arz-DF-175-182187-572697_p83_su3">
 خدى عندك يا ستى
</su>
<su id="bolt-arz-DF-175-182187-572697_p83_su4">
 اولا _ هو ماحمى بارز بالنقض صاحب مكتب معروف للمحاماة بوسط القاهره
</su>
<su id="bolt-arz-DF-175-182187-572697_p83_su5">
 له مرفعات فى قضايا شهيره
</su>
<su id="bolt-arz-DF-175-182187-572697_p83_su6">
  ومنها ايضا العديد من القضايا السياسيه الهامه فضلا عن تخصصه فىقضايا النقض بصفة اخص 
</su>
<su id="bolt-arz-DF-175-182187-572697_p83_su7">
 وله مؤلف قانونى فى اصول الدفاع فى قضايا وطعون دستورية متعدده قضا بها
</su>
<su id="bolt-arz-DF-175-182187-572697_p83_su8">
 ثانيا _ سياسى مصرى مستقل واسلامى 
</su>
<su id="bolt-arz-DF-175-182187-572697_p83_su9">
 رجل قانون ومتحدث فى الفكر الاسلامى والشؤون السياسية والاسلاميه والعامة 
</su>
<su id="bolt-arz-DF-175-182187-572697_p83_su10">
 وله درسات دستوريه وقانونية مستفيضه 
</su>
<su id="bolt-arz-DF-175-182187-572697_p83_su11">
 وكما ان له درسات فى ابحاث تخصيصية وفيرة فى ثلاثة علوم هى التربية والادارة والاقتصاد لمدة 25 سنة فضلا عن العلوم الشرعية على نحو تخصصى كامل
</su>
<su id="bolt-arz-DF-175-182187-572697_p83_su12">
 على الله يملى عينك ده كلة يا جميل وجزاكى الله خيرا على المرور
</su>
<su id="bolt-arz-DF-175-182187-572697_p83_su13">
 شكرا لردك اللى شايفه فيه بعض السخريه
</su>
<su id="bolt-arz-DF-175-182187-572697_p83_su14">
  اولا انا عارفه شهادته بس العضوه دعوه الاخوان مصممه انه واخد اكتر من دكتوراء 
</su>
<su id="bolt-arz-DF-175-182187-572697_p83_su15">
 وانا اكدتلها المعلومات اللى انتى كتباها
</su>
<su id="bolt-arz-DF-175-182187-572697_p83_su16">
  وهى برضوا مش راضيه تصدق
</su>
<su id="bolt-arz-DF-175-182187-572697_p83_su17">
  وجبتلها الكلام دى من صفحه الشيخ حازم وبرضوا جدلاتنى فيه
</su>
<su id="bolt-arz-DF-175-182187-572697_p83_su18">
  فكتبتلك السؤال حتى يكون كلامى صادق
</su>
<su id="bolt-arz-DF-175-182187-572697_p83_su19">
 ويكون شهد شاهد من اهله --- يعنى مش خلاسه -- وياستى ملئ عينى وشكرا لردك
</su>
</post>
</multipost>
