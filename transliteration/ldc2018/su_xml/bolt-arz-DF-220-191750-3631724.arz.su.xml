<multipost id="bolt-arz-DF-220-191750-3631724" language="Arabic">
<post id="bolt-arz-DF-220-191750-3631724_p1">
<su id="bolt-arz-DF-220-191750-3631724_p1_su1">
 بعد ما غيرت الفتيس اتوماتيك (استعمال ) كلة تمام ولكن الفتيس لما يرجع على الثالث من D يعمل رجة(فراملة) وكمان الرابع(D) بيجى عند 80كليو RPM-2750الاول كان 70 كليو 
</su>
</post>
<post id="bolt-arz-DF-220-191750-3631724_p2">
<su id="bolt-arz-DF-220-191750-3631724_p2_su1">
 ربنا يكون فى عونك انا حصل نفسى اللحكاية دى
</su>
<su id="bolt-arz-DF-220-191750-3631724_p2_su2">
  وكانت بتجى عند الd وتفضل ترجرج جامد جدا صح وتليقها مش بتسحب
</su>
<su id="bolt-arz-DF-220-191750-3631724_p2_su3">
 كمان انا مكدبش عليك العربية مش بتاعتى فا معرفش اية اللى حصل فيها بعد اما سبتها كدة
</su>
<su id="bolt-arz-DF-220-191750-3631724_p2_su4">
  بس غالبا معملتش الحركة دى تانى 
</su>
<su id="bolt-arz-DF-220-191750-3631724_p2_su5">
 روحى كدة عندك مايكانيكى واكشف عليها وقولى اية النظام او قالك اية
</su>
<su id="bolt-arz-DF-220-191750-3631724_p2_su6">
  وانا لو عرفت حاجة برضو هعرفك على طول
</su>
<su id="bolt-arz-DF-220-191750-3631724_p2_su7">
 اه نسيت على ال 3 كانت مش بتررجرج معايا بس هى المشكلة كانت فى السحب
</su>
</post>
<post id="bolt-arz-DF-220-191750-3631724_p3">
<su id="bolt-arz-DF-220-191750-3631724_p3_su1">
 ماترحش لى ميكانيكى روح لبتاع فيتسات اوتوماتك 
</su>
<su id="bolt-arz-DF-220-191750-3631724_p3_su2">
 وفى واحد كويس بعد كوبرى السيده عائشه الشارع ال جنب نادى او مركز شباب عين الصيره اسمع عصام فتيس
</su>
<su id="bolt-arz-DF-220-191750-3631724_p3_su3">
  او روح لى ميمى فتيس فى الف مسكن
</su>
</post>
<post id="bolt-arz-DF-220-191750-3631724_p4">
<su id="bolt-arz-DF-220-191750-3631724_p4_su1">
 بجد مش معقول مفيش حد شفتو معاه نوبيرا اوتوماتيك ألا لما يقعد يشكيلى منها انها بتسحب بنزين بغباء وطبعا بتسقط فتيس كل فتره قريبه 
</su>
<su id="bolt-arz-DF-220-191750-3631724_p4_su2">
 فا انا حاسس ان الاوتوماتيك فى النوبيرا فشل فشل زريــــــــــع
</su>
</post>
<post id="bolt-arz-DF-220-191750-3631724_p5">
<su id="bolt-arz-DF-220-191750-3631724_p5_su1">
 لأ الفتيس الأوتوماتيك مش فاشل بس طريقة استخدامه و صيانته غلط.
</su>
<su id="bolt-arz-DF-220-191750-3631724_p5_su2">
 المشكلة اللى قريتها فوق حلها انك تسقط زيت الجيربوكس بالكامل و تجيبله زيت جديد و كمان تجيب فلتر زيت الجيربوكس جديد.
</su>
<su id="bolt-arz-DF-220-191750-3631724_p5_su3">
 و عمر الزيت في الجيربوكس الأوتوماتيك 60000كيلومتر في الطوالي و 50000كيلومتر وسط البلد"
</su>
<su id="bolt-arz-DF-220-191750-3631724_p5_su4">
 بسبب قلة تبريد الجير و حرارة الزيت المرتفعة خصوصا مع المرحلة الأولي و الثانية من الغيار".
</su>
<su id="bolt-arz-DF-220-191750-3631724_p5_su5">
 لما توصل للكيلومتراج المكتوب فوق ،لازم تنزل كل الزيت من الجير و كمان تغير الفلتر اللي جوا الجيربوكس.
</su>
<su id="bolt-arz-DF-220-191750-3631724_p5_su6">
  و تحاشى تماما انك تزود الزيت دانتا كده بتموت الجيربوكس و بتكتم كل مراحله
</su>
<su id="bolt-arz-DF-220-191750-3631724_p5_su7">
  لأن الزيت محتوي على شوائب مع العمل و كمان تركيبه بيتحلل مع العمل و السخونة الزائده فيؤدي الي زيادة سخونة الجير وقلة تبريد الزيت للجير وصعوبة وصول الزيت للمراحل العليا"ثالث و رابع" و اختناق العربية اثناء التسارع و ارتفاع rpm المحرك للوصول لنفس السرعة ونقل الغيارات عند سرعات اعلى ووجود time delay للإنتقال لكل مرحلة في الغيار، 
</su>
<su id="bolt-arz-DF-220-191750-3631724_p5_su8">
 بعدها العربية تبدأ تجمع و الموتور صوته عالي لأن سحب طلمبة زيت الجيربوكس مكتوم مؤديا لنقص كمية و ضغط الزيت في كل مرحلة التي تظهر علي هيئة رجه و تسارع مكتوم.
</su>
</post>
</multipost>
