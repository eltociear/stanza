<multipost id="bolt-arz-NG-169-181089-34193" language="Arabic">
<post id="bolt-arz-NG-169-181089-34193_p1">
<su id="bolt-arz-NG-169-181089-34193_p1_su1"> تصريحات</su>
<su id="bolt-arz-NG-169-181089-34193_p1_su2"> صرح السيد الدكتور احمد نظيف بتصريحات امس امام مجلس لبشعب اهمها الاقتصاد المصري تجاوز الصدمة الاولي للازمة العالمية</su>
<su id="bolt-arz-NG-169-181089-34193_p1_su3"> و اقول له الحمد لله فبنجاح تم اقناع معدومي الدخل ان عليهم التكييف و التأقلم امام ارتفاع الاسعار الجنوني و الذي لا علاقة له لا بازمة خارجية او خلافه  و الاكلة اللي تكفي اثنين ياكلها ثلاثة و مستورة و الحمد لله</su>
<su id="bolt-arz-NG-169-181089-34193_p1_su4"> مخصصات الدعم انخفضت من 138 مليار الي 73 مليار</su>
<su id="bolt-arz-NG-169-181089-34193_p1_su5"> و انا هنا اري انك ضيقتها اوي علي حبايبك </su>
<su id="bolt-arz-NG-169-181089-34193_p1_su6"> هايجيبوا منين اشتراك النادي و مصاريف المصيف في اوربا و الميك اب اللي جاي من كولالامبور</su>
<su id="bolt-arz-NG-169-181089-34193_p1_su7"> لا مساس باسعار الخبز المدعم</su>
<su id="bolt-arz-NG-169-181089-34193_p1_su8"> انا نفسي المس اولا الخبز المدعم قبل ان المس اسعاره</su>
<su id="bolt-arz-NG-169-181089-34193_p1_su9"> 200 مليار جنيه حجم الاستثمارات</su>
<su id="bolt-arz-NG-169-181089-34193_p1_su10"> هنيالكم يا لصوص </su>
<su id="bolt-arz-NG-169-181089-34193_p1_su11"> و انا اري ان الشاطر و الناصح يلحق يهبش هبشه و يحولها علي أي بنك سويسري </su>
<su id="bolt-arz-NG-169-181089-34193_p1_su12"> و ادي سبوبة يوضحوها لنا شاكرين عشان ما تقولوش ان الحكومة ما بتوفرش فرص عمل</su>
<su id="bolt-arz-NG-169-181089-34193_p1_su13"> بصراحة الناس عملوا اللي عليهم و زيادة</su>
</post>
<post id="bolt-arz-NG-169-181089-34193_p2">
<su id="bolt-arz-NG-169-181089-34193_p2_su1"> يا سيدي هي الحكومة شاطرة غير في التصريحات</su>
<su id="bolt-arz-NG-169-181089-34193_p2_su2"> خليهم يصرحوا هو الكلام بفلوس</su>
</post>
<post id="bolt-arz-NG-169-181089-34193_p3">
<su id="bolt-arz-NG-169-181089-34193_p3_su1"> كله كلام بكم الكيلو ..... </su>
<su id="bolt-arz-NG-169-181089-34193_p3_su2"> ميكى بيقول كلام ويلحسه ويطنش وابن ميكى بيقول كلام بالساعات لا تفهم هو عايز ايه ( على فكرة هناك تدريب يتم للسياسيين على الكلام الغير مفيد وكيف يمكن ان يتكلم كثيرا بون معنى واضح وكل كبار البلد متعلمين ده )</su>
<su id="bolt-arz-NG-169-181089-34193_p3_su3"> ده غير الصحفيين المدهونين زيت مزحلقين يصنعوا من الفسيخ شربات والمصيبة عايشين فى الماضى ان الشعب مصدقهم ويحترمهم امثال قمة جرائد الاهرام والاخبار والجمهورية</su>
<su id="bolt-arz-NG-169-181089-34193_p3_su4"> ثم ماذا يقول النصابين واللصوص ؟</su>
<su id="bolt-arz-NG-169-181089-34193_p3_su5"> تطييب خاطر المنصوب عليه والمسرووق .... هذه هى محور التصريحات</su>
<su id="bolt-arz-NG-169-181089-34193_p3_su6"> كلهم ميكى</su>
</post>
<post id="bolt-arz-NG-169-181089-34193_p4">
<su id="bolt-arz-NG-169-181089-34193_p4_su12"> انا اصرح اذا انا موجود شعار الوزراء من العصر الحنكورى الاول</su>
</post>
</multipost>
