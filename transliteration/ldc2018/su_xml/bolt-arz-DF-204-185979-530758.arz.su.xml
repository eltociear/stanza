<multipost id="bolt-arz-DF-204-185979-530758" language="Arabic">
<post id="bolt-arz-DF-204-185979-530758_p1">
<su id="bolt-arz-DF-204-185979-530758_p1_su1">
 يستمر الانفلات الامنى فى كل ربوع مصر دون توقف فكل يوم بل كل صباح ومساء نفاجأ بحادثة جديدة او بلطجة او اعتداء هنا او هناك وحادثة الليله اقل ما توصف بالمهزله ويجب ان نقف امامها كثيرا وان يقف ايضا مجلس الشعب لدراستها 
</su>
<su id="bolt-arz-DF-204-185979-530758_p1_su2">
 حيث تم سرقة سيارة محافظ شمال سيناء اللواء السيد عبد الوهاب مبروك والذى لم يتواجد بالسيارة عندما اعترض مسلحين مجهولين طريق سائقه وقاموا بتوقيفه تحت التهديد ثم قاموا بتوثيقه بالحبال واخذوه هو السيارة 
</su>
<su id="bolt-arz-DF-204-185979-530758_p1_su3">
 وفروا وعندما وصلوا الى احد الاماكن الصحراوية على طريق القسيم اخذوا كل شىء مما كان مع السائق والقوه فى الصحراء وفروا بالسيارة 
</su>
<su id="bolt-arz-DF-204-185979-530758_p1_su4">
 سيناء العزيزة تحتاج نظره اكثر وقبل الحل الامنى تحتاج الى حلول اخرى غير امنية
</su>
</post>
<post id="bolt-arz-DF-204-185979-530758_p2">
<su id="bolt-arz-DF-204-185979-530758_p2_su1">
 أحسن
</su>
<su id="bolt-arz-DF-204-185979-530758_p2_su2">
 خليهم يسرقوا كل محافظ و كل مدير امن و كل اللى لعب بالنار و سيب علينا الحراميه و البلطجيه
</su>
<su id="bolt-arz-DF-204-185979-530758_p2_su3">
 بكره النار تكويهم و يبتدوا يفكروا يقضوا على الانفلات الامنى اللى انا باسميه (اعتصام مدنى مخفى لبعض الضباط)
</su>
<su id="bolt-arz-DF-204-185979-530758_p2_su4">
 و تحيا مصر و ثوره مصر و شعبها العظيم
</su>
</post>
<post id="bolt-arz-DF-204-185979-530758_p3">
<su id="bolt-arz-DF-204-185979-530758_p3_su1">
 ربنا يستر عالبلد وهيا الداخليه مشتغلتش لسه ؟ وليه؟
</su>
</post>
<post id="bolt-arz-DF-204-185979-530758_p5">
<su id="bolt-arz-DF-204-185979-530758_p5_su1">
 دا يوضحلنا ان المحافظ زية زى اى واحد من الشعب بيتسرق ويتثبت كمان 
</su>
<su id="bolt-arz-DF-204-185979-530758_p5_su2">
 وكمان هنا بيوضح الايدى الخفية التى تعبث بأمن الوطن هى مين يعنى محدش يستغرب لما خبر يظهر بكرة ويقول المشير اتثبت واتاخدت المحفظة واللى فى جيبة
</su>
<su id="bolt-arz-DF-204-185979-530758_p5_su3">
 افهموا بقى
</su>
</post>
<post id="bolt-arz-DF-204-185979-530758_p6">
<su id="bolt-arz-DF-204-185979-530758_p6_su1">
 ردعلى صاحب المشاركة الذى يتهم بدو سيناء بالخيانه \ويشهد لهم التاريخ انهم مسكو الامن ايام الثورة على المغتربين من اهل الوطن وتشهد معهم الخابرات التى يتشدق بها المستهزء وانا من شمال سيناء واتحداء صاحب المشاركه ان يثبت لى الخيانة التى يتشدق بها \وهذا غيظ من كيل 
</su>
<su id="bolt-arz-DF-204-185979-530758_p6_su2">
 وخير الكلام ماقل ودل
</su>
</post>
</multipost>
