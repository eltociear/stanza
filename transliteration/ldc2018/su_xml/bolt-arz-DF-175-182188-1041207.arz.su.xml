<?xml version="1.0" encoding="UTF-8"?>
<multipost id="bolt-arz-DF-175-182188-1041207" language="Arabic">
<post id="bolt-arz-DF-175-182188-1041207_p1">
<su id="bolt-arz-DF-175-182188-1041207_p1_su1">
ببساطة كده وعلى بلاطة كلنا عارفين ان مجند الامن المركزي مش موظف.
</su>
<su id="bolt-arz-DF-175-182188-1041207_p1_su2">
ده شاب وصل لسن 18 سنه.
</su>
<su id="bolt-arz-DF-175-182188-1041207_p1_su3">
وهو مش متعلم
</su>
<su id="bolt-arz-DF-175-182188-1041207_p1_su4">
يعني ممكن يكون ابتدائي انما هو ليس بحوزته اي شهادة اطلاقا.
</su>
<su id="bolt-arz-DF-175-182188-1041207_p1_su5">
وبتكون فترة التجنيد 3 سنوات تجنيدية.
</su>
<su id="bolt-arz-DF-175-182188-1041207_p1_su6">
وكلنا عارفين طبعا ان في مصر سنة التجنيد 15 شهر. وسنة السجن 9 سنوات.
</su>
<su id="bolt-arz-DF-175-182188-1041207_p1_su7">
حتة بقى فكاهة.
</su>
<su id="bolt-arz-DF-175-182188-1041207_p1_su8">
بيجيبوا المجندين قبل التوزيع ويوقفوهم طابور.
</su>
<su id="bolt-arz-DF-175-182188-1041207_p1_su9">
وينادي الضابط ويقول اللي بيعرف يقرأ ويكتب يجي يمين. واللي مبيعرفش يجي شمال.
</su>
<su id="bolt-arz-DF-175-182188-1041207_p1_su10">
واللي بيفضل واقف في النص بقى هو ده اللي بياخدوه امن مركزي.
</su>
<su id="bolt-arz-DF-175-182188-1041207_p1_su11">
لانه مش فاهم اي حاجة من اللي قالها الضابط.
</su>
<su id="bolt-arz-DF-175-182188-1041207_p1_su12">
طبعا انا بهزر في الجزئية التانية دي.
</su>
<su id="bolt-arz-DF-175-182188-1041207_p1_su13">
واتمنى محدش يدخل يشتم ويهزأ زي كل مرة
</su>
</post>
<post id="bolt-arz-DF-175-182188-1041207_p8">
<su id="bolt-arz-DF-175-182188-1041207_p8_su1">
أيوه مجندين وبيتدربوا في معسكرات الأمن المركزي على إطاعة الأوامر بدون أي مناقشة،
</su>
<su id="bolt-arz-DF-175-182188-1041207_p8_su2">
ومش أي أوامر أوامر الظابط اللي دربهم بس فقط لا غير،
</su>
<su id="bolt-arz-DF-175-182188-1041207_p8_su3">
يعني حتى ولو وزير الداخلية أمرهم ما بيسمعوش كلامه،
</su>
<su id="bolt-arz-DF-175-182188-1041207_p8_su4">
مرة بابا حكى لي حكاية إنه كان في الصعيد بيعمل ضبطية لغيط مخدرات (أصله كان وكيل نيابة)
</su>
<su id="bolt-arz-DF-175-182188-1041207_p8_su5">
وبعد ما خلصوا شغلهم قعد مع مدير الأمن جنب النيل على كراسي
</su>
<su id="bolt-arz-DF-175-182188-1041207_p8_su6">
والمجند واقف جنب مدير الأمن بينده له مش بيرد عليه ولا بيبص ناحيته
</su>
<su id="bolt-arz-DF-175-182188-1041207_p8_su7">
حتى، راح مدير الأمن نده على الظابط الصغير المسئول عن العسكري،
</su>
<su id="bolt-arz-DF-175-182188-1041207_p8_su8">
قاله إيه الحكاية؟؟
</su>
<su id="bolt-arz-DF-175-182188-1041207_p8_su9">
قاله أصلهم متدربين على إطاعة أوامري أنا بس يا أفندم،
</su>
<su id="bolt-arz-DF-175-182188-1041207_p8_su10">
قاله طيب انده له،
</su>
<su id="bolt-arz-DF-175-182188-1041207_p8_su11">
راح ناده للعسكري قام جه،
</su>
<su id="bolt-arz-DF-175-182188-1041207_p8_su12">
مدير الأمن قاله لو أمرته بأي حاجة يعملها؟
</su>
<su id="bolt-arz-DF-175-182188-1041207_p8_su13">
قاله أيوه،
</su>
<su id="bolt-arz-DF-175-182188-1041207_p8_su14">
قاله طيب اؤمره ينط في المية،
</su>
<su id="bolt-arz-DF-175-182188-1041207_p8_su15">
راح مديه ألأمر ده والعسكري راح سايب سلاحه ونط في المية في ثانية.
</su>
<su id="bolt-arz-DF-175-182188-1041207_p8_su16">
حقيقي أنا بكره قوي إن الناس دي تستخدم أداة في إيد الظلمة،
</su>
<su id="bolt-arz-DF-175-182188-1041207_p8_su17">
ده جندي مطيع لكن لقائد لا يحسن إعطاء الأمر.
</su>
</post>
</multipost>
