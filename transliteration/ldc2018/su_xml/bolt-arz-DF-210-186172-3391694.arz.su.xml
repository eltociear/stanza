<multipost id="bolt-arz-DF-210-186172-3391694" language="Arabic">
<post id="bolt-arz-DF-210-186172-3391694_p1">
<su id="bolt-arz-DF-210-186172-3391694_p1_su1">
 السلام عليكم ورحمة الله وبركاته
</su>
<su id="bolt-arz-DF-210-186172-3391694_p1_su2">
 ازيكم يارب تكونوا بخير؟!
</su>
<su id="bolt-arz-DF-210-186172-3391694_p1_su3">
 انا عايزة احكي لكم ازاي فلسطين احتلوها الصهاينة
</su>
<su id="bolt-arz-DF-210-186172-3391694_p1_su4">
 اليهود كانوا بيمثلوا نسبة قليلة جداا من نسبة السكان في فلسطين يمكن لا يتعدوا 2 في الميه ونسبة الفلسطنيين 98 في الميه
</su>
<su id="bolt-arz-DF-210-186172-3391694_p1_su5">
 المهم انكم عارفين اد ايه بخل اليهود
</su>
<su id="bolt-arz-DF-210-186172-3391694_p1_su6">
 في الوقت اللي العالم المتقدم كان بيتقدم كان اليهود لهم مشروعات واقتصاد متقدم
</su>
<su id="bolt-arz-DF-210-186172-3391694_p1_su7">
 بداوا يحوشوا فلوس ويدخروا وبعدين اتوا لفلسطين وبدأوا يشتروا الأراضي الفلسطينية وفي كان آخر بقي ليهم مشروعات كثير فيها
</su>
<su id="bolt-arz-DF-210-186172-3391694_p1_su8">
 كان في الوقت دا الدولة العثمانية في اواخر انهيارها وكانت ضعيفة وفيها فساد
</su>
<su id="bolt-arz-DF-210-186172-3391694_p1_su9">
 راح اليهود بسبب فساد العثمانيين اللي ليهم السيادة علي فلسطين بدأوا بعملية تذوير لأراضي فلسطين وأخذها من أهلها
</su>
<su id="bolt-arz-DF-210-186172-3391694_p1_su10">
 وبدأوا برضوا يفرضوا ضرايب علي أصحاب الأراضي
</su>
<su id="bolt-arz-DF-210-186172-3391694_p1_su11">
 والضرائب دي كانت كثيرة أوووووي
</su>
<su id="bolt-arz-DF-210-186172-3391694_p1_su12">
 اصحاب الأرض مكنوش يقدروا يدفعوا المبالغ دي كلها فرحوااا سابوا أراضهم للصهاينة لان لو حتي اتمسكت بأرضك هتسجن وهتجلد وحاجات كثير بشعه مش الشنق والتعذيب والسعق بالكهرباء.. 
</su>
<su id="bolt-arz-DF-210-186172-3391694_p1_su13">
 حاجات كثيرة بجد محدش يستحملها مع ذلك الفلسطيين مكنوش بيستسلموا
</su>
<su id="bolt-arz-DF-210-186172-3391694_p1_su14">
 المهم ايه دخل مصر في الموضوع
</su>
<su id="bolt-arz-DF-210-186172-3391694_p1_su15">
 التاريخ ياجماعة بيعيد نفسه
</su>
<su id="bolt-arz-DF-210-186172-3391694_p1_su16">
 دلوقتي الأراضي اللي في سيناء بتباع بالباطل للصهاينة وبمبالغ رهيبة جداا ومحدش بيتكلم خالص ولا بيقول حاجة ولا حتي بيتهاجموا
</su>
<su id="bolt-arz-DF-210-186172-3391694_p1_su17">
 دلوقتي انا خايفة علي بلدي بجد لانها حياتي كلها
</su>
<su id="bolt-arz-DF-210-186172-3391694_p1_su18">
 حبيت اسألكم تفتكروا مصر هتبقي فلسطين الثانية؟
</su>
<su id="bolt-arz-DF-210-186172-3391694_p1_su19">
 يعني بدل ما نحرر فلسطين نحرر نفسنا؟!!
</su>
<su id="bolt-arz-DF-210-186172-3391694_p1_su20">
 ايه اللي هيحصل في المستقبل؟!!
</su>
</post>
<post id="bolt-arz-DF-210-186172-3391694_p5">
<su id="bolt-arz-DF-210-186172-3391694_p5_su1">
 مش للدرجه دى مهما كانت الحكومات لدينا فاسدة
</su>
<su id="bolt-arz-DF-210-186172-3391694_p5_su2">
 المصرى قد يغش قد يسرق قد يطنش لكن لديه كرامه وهو انسان ابى وعنده خطوط حمراء لا يعتدى عيها 
</su>
<su id="bolt-arz-DF-210-186172-3391694_p5_su3">
 ولو ساوركم الشك مره اسألوا التاريخ
</su>
<su id="bolt-arz-DF-210-186172-3391694_p5_su4">
 مصر دائما بشعبها فى ظل اشد الازمات مقبره للغزاه وقاهره كل معتدى على العرب
</su>
<su id="bolt-arz-DF-210-186172-3391694_p5_su5">
 وده مش تخريف واسألوا التاريخ
</su>
<su id="bolt-arz-DF-210-186172-3391694_p5_su6">
 نسكن للحظه نعم نطنش شويه اه لكن نبيع ارضنا ونفرط فى عرضنا لا والف لا
</su>
<su id="bolt-arz-DF-210-186172-3391694_p5_su7">
 انا المصرى ولن اشكرك على خوفك على البلد لانه واجب علينا جميعا ولاشكر على واجب
</su>
<su id="bolt-arz-DF-210-186172-3391694_p5_su8">
 تحياتى اليك والى كل يقظ حى مثلك
</su>
</post>
<post id="bolt-arz-DF-210-186172-3391694_p6">
<su id="bolt-arz-DF-210-186172-3391694_p6_su1">
 افتكر ان مصر هتبقى زى فلسطين بس لو اتحدنا هنقدر نهزم جميع شعوب العالم بس تقولى لمين لا حياة لمن تنادى
</su>
</post>
<post id="bolt-arz-DF-210-186172-3391694_p7">
<su id="bolt-arz-DF-210-186172-3391694_p7_su1">
 قصدك تبقى اورشاليم التالتة 
</su>
<su id="bolt-arz-DF-210-186172-3391694_p7_su2">
 اكيد طبعاً مش حيحصل 
</su>
<su id="bolt-arz-DF-210-186172-3391694_p7_su3">
 وعلى فكرة اللى اتقال إنهم بيبيعوا اراضي متسابوش ولا يمكن يتساب حد بيعمل كده
</su>
<su id="bolt-arz-DF-210-186172-3391694_p7_su4">
 ولو التاريخ بيعيد نفسه فالتاريخ حيعيد نفسه برده لحد ما نوصل لانتصار اكتوبر
</su>
</post>
<post id="bolt-arz-DF-210-186172-3391694_p9">
<su id="bolt-arz-DF-210-186172-3391694_p9_su1">
 هو انا عايزة اعرف حاجة يعني هو مش كل شيء ليه آخر ؟؟ وكل جبار ليه رب ينتقم منه ؟؟
</su>
<su id="bolt-arz-DF-210-186172-3391694_p9_su2">
 اسرائيل دي مستقوية نفسها ع الفاضي لأنها مش شايفة وقفة من الشعب اللي بتطهده
</su>
<su id="bolt-arz-DF-210-186172-3391694_p9_su3">
 أعتقد لو حاولت تعمل كدا مع مصر.. كله هيقف على رجل واحدة وهيبانوا الرجالة بجد
</su>
<su id="bolt-arz-DF-210-186172-3391694_p9_su4">
 معتقدش انه باذن الله ده هيحصل
</su>
</post>
<post id="bolt-arz-DF-210-186172-3391694_p10">
<su id="bolt-arz-DF-210-186172-3391694_p10_su1">
 تقولي لمين لناس أصلا باعو البلد للأجانب
</su>
<su id="bolt-arz-DF-210-186172-3391694_p10_su2">
 ربنا يرحمنا برحمته ويسيبوا المصريين في حالهم
</su>
<su id="bolt-arz-DF-210-186172-3391694_p10_su3">
 ربنا يهديهم
</su>
<su id="bolt-arz-DF-210-186172-3391694_p10_su4">
 شكراا لك
</su>
<su id="bolt-arz-DF-210-186172-3391694_p10_su5">
 جزيت خيراا
</su>
</post>
<post id="bolt-arz-DF-210-186172-3391694_p11">
<su id="bolt-arz-DF-210-186172-3391694_p11_su1">
 دى صور يهود 1973
</su>
<su id="bolt-arz-DF-210-186172-3391694_p11_su2">
 ووعد ان القياده امصريه عمرها مخزلت شعبها
</su>
<su id="bolt-arz-DF-210-186172-3391694_p11_su3">
  وع فكره كمان انتو نسيتو ان جيش مصر مهما حصل هيفضل خير جنود الارض
</su>
<su id="bolt-arz-DF-210-186172-3391694_p11_su4">
 وواضح انكو نسيتو اول جيش ساعد فلسطين
</su>
<su id="bolt-arz-DF-210-186172-3391694_p11_su5">
 اوعو تنسو انو الجيش المصرى ودمنا سال ع ارضك يا فلسطين واحنا بندافع ع عرضنا ارضنا  مهى دله عربيه يعنى عرضها عرض كل واحد فينا 
</su>
<su id="bolt-arz-DF-210-186172-3391694_p11_su6">
 وياريت مننسقش وراء اى كلام بيقولوه اليهود عشان يكرهونا ف القياده المصريه 
</su>
<su id="bolt-arz-DF-210-186172-3391694_p11_su7">
 امال فين الانتماء بقى
</su>
</post>
<post id="bolt-arz-DF-210-186172-3391694_p13">
<su id="bolt-arz-DF-210-186172-3391694_p13_su1">
 نعم هتكون زى فلسطين لو فضلنا كده وعلى النظام ده
</su>
</post>
<post id="bolt-arz-DF-210-186172-3391694_p14">
<su id="bolt-arz-DF-210-186172-3391694_p14_su1">
 زمان كانوا بيسموها المحروسة وستظل محروسة بعون الله وبإنتماء ولادها الحقيقيين لها
</su>
<su id="bolt-arz-DF-210-186172-3391694_p14_su2">
 ولادها اللى فى الغيط والمصانع والمتاجر والمناجم والمدارس والجامعات
</su>
<su id="bolt-arz-DF-210-186172-3391694_p14_su3">
 ولادها اللى مابيهربوش من الجيش يخلوا مثلهم الأعلى تموره
</su>
<su id="bolt-arz-DF-210-186172-3391694_p14_su4">
 ولادها اللى شاربين المر وعارفين إنها مرحلة وستمر مهما طال الزمن وتعظم الجبروت والظلم فكله راحل
</su>
<su id="bolt-arz-DF-210-186172-3391694_p14_su5">
 وأن أمريكا ومعظم دول العالم بكل قوتها الا قتصادية تمر بأزمة اقتصادية طاحنة ولم يخرج عليها شخص قادم من الصفو ف الخلفية يقول ملعونة أمريكا أو اليونان أو إيطاليا أو------- كما نفعل هنا الأن
</su>
<su id="bolt-arz-DF-210-186172-3391694_p14_su6">
 نشطت الموضوع وقلت يارب تشاركى فيه بسرعة حتى لا أنتظر طويلا
</su>
<su id="bolt-arz-DF-210-186172-3391694_p14_su7">
 وتقبل الله دعائى
</su>
<su id="bolt-arz-DF-210-186172-3391694_p14_su8">
 الحمد لله رب العالمين
</su>
<su id="bolt-arz-DF-210-186172-3391694_p14_su9">
 والسؤال إذا احتلت مصر فمن سيحررنا نحن وفلسطين ؟؟
</su>
<su id="bolt-arz-DF-210-186172-3391694_p14_su10">
 أكيد قطر أو البحرين ولايمكن ايران أو تركيا ؟؟؟!!!!!!!!!!!!!!
</su>
</post>
<post id="bolt-arz-DF-210-186172-3391694_p15">
<su id="bolt-arz-DF-210-186172-3391694_p15_su1">
 اولادها الحقيقين  على اساس فى مزورين
</su>
<su id="bolt-arz-DF-210-186172-3391694_p15_su2">
 محروسة من ايه ان شاء الله من النهب والتزوير والرشوة والمحسوبية والمجازر اللى هتحصل فى الانتخابات عشان السلطة والحكم
</su>
<su id="bolt-arz-DF-210-186172-3391694_p15_su3">
 محروسة من ايه حدد حضرتك
</su>
<su id="bolt-arz-DF-210-186172-3391694_p15_su4">
 احنا كمان مرينا بأزمة اقتصادية ومع ذلك هما الافضل والاقوى
</su>
<su id="bolt-arz-DF-210-186172-3391694_p15_su5">
 هو فى عروبة عشان يحررونا او يقدموا يد المساعدة ده كان زمان
</su>
</post>
<post id="bolt-arz-DF-210-186172-3391694_p16">
<su id="bolt-arz-DF-210-186172-3391694_p16_su1">
 كان ليا واحد صاحبي قالي انه سافر طابا
</su>
<su id="bolt-arz-DF-210-186172-3391694_p16_su2">
 قالي ان اغلب اللي هناك يهود و المصريين ميتعدوش الطاقم اللي هناك اللي شغال في الخدمة في الفنادق
</su>
<su id="bolt-arz-DF-210-186172-3391694_p16_su3">
 الاراضي هناك بتتباع زي ما قلتي
</su>
<su id="bolt-arz-DF-210-186172-3391694_p16_su4">
 يعني لما حاولوا ياخدوها بالعافية فشلوا ياخدوها بالذوق!!!
</su>
<su id="bolt-arz-DF-210-186172-3391694_p16_su5">
 بياخدوا اذننا قبل ما ياخدوها !!!
</su>
<su id="bolt-arz-DF-210-186172-3391694_p16_su6">
 اظن ان سينا مرحلة من العملية دي لكن المرحلة التانية صعبة شوية تستمر
</su>
<su id="bolt-arz-DF-210-186172-3391694_p16_su7">
 ربنا يستر لان الفقير دلوقتي و اللي عنده ارض هيموت و يبيعها
</su>
<su id="bolt-arz-DF-210-186172-3391694_p16_su8">
 ممكن يبيعها لاي حد هيدفع كتير
</su>
<su id="bolt-arz-DF-210-186172-3391694_p16_su9">
 فلو الحال استمر علي كده ممكن تحصل كارثة في المستقبل القريب
</su>
<su id="bolt-arz-DF-210-186172-3391694_p16_su10">
 ربنا يستر
</su>
</post>
<post id="bolt-arz-DF-210-186172-3391694_p20">
<su id="bolt-arz-DF-210-186172-3391694_p20_su1">
 انا اللى يقرب منها اكلو بسنانى
</su>
<su id="bolt-arz-DF-210-186172-3391694_p20_su2">
 بس اسنانى انا مش كفاية لازم كل المصريين يبقو ايد واحدة
</su>
</post>
<post id="bolt-arz-DF-210-186172-3391694_p27">
<su id="bolt-arz-DF-210-186172-3391694_p27_su1">
 اكيد طبعا مصر هتكون فلسطين التانية بس مش المحتلة ولكن المناضلة لان هيحصل ان شاء الله فى العاجل القريب وستدخل اسرائيل مصر لكى تذوق طعم الهزيمة مرة اخرى*اصلها مبتحرمش*والانفسر شراءهم للاراضى بايه وفعلادا حقيقى
</su>
<su id="bolt-arz-DF-210-186172-3391694_p27_su2">
 دول كمان بيدفعوا الفلسطينين لدخول مصر على اساس ان عندها اراضى كتير فاضية يعيشوا فيها وبكدا يستولو على فلسطين كلها وبعدين يحلو ابمصر
</su>
<su id="bolt-arz-DF-210-186172-3391694_p27_su3">
  *مش حيلحقوا*
</su>
</post>
<post id="bolt-arz-DF-210-186172-3391694_p28">
<su id="bolt-arz-DF-210-186172-3391694_p28_su1">
 المشكله أن حال البلد طمع فينا الجزائريين وكل العرب مش اليهود بس  
</su>
<su id="bolt-arz-DF-210-186172-3391694_p28_su2">
 يعنى المشكله مشكله داخليه مش خارجيه 
</su>
<su id="bolt-arz-DF-210-186172-3391694_p28_su3">
 وسمعت خطبه الجمعه لجامع فى الاسكندريه قال الشيخ مفيش حد يقدر يحتل مصر أو يدمرها الا شعبها أو بمعنى أخر يدمرالمصرين نفسهم 
</su>
<su id="bolt-arz-DF-210-186172-3391694_p28_su4">
 وفعلا هذا ما حصل من تدمير للشباب بشتئ الطرق
</su>
<su id="bolt-arz-DF-210-186172-3391694_p28_su5">
 والخوف من مقولة فرق تسد
</su>
<su id="bolt-arz-DF-210-186172-3391694_p28_su6">
 الفقر المنتشر فى البلد من أرتفاع الاسعار 
</su>
<su id="bolt-arz-DF-210-186172-3391694_p28_su7">
 المرتبات الحكوميه للشباب القليله 
</su>
<su id="bolt-arz-DF-210-186172-3391694_p28_su8">
 والبهدله والمهانه الى فى البلد الى خلت أغلب الشباب المصرى يسافر ويشحت من الدول العربيه ويشتغل هناك وعلمنا ياخدوا هما
</su>
<su id="bolt-arz-DF-210-186172-3391694_p28_su9">
  مش ده يطمع أسرائيل فينا
</su>
<su id="bolt-arz-DF-210-186172-3391694_p28_su10">
  كل الدول فينا
</su>
<su id="bolt-arz-DF-210-186172-3391694_p28_su11">
  ممكن نشوف الحمله الفرنسيه والانجليزيه على مصر تانى
</su>
<su id="bolt-arz-DF-210-186172-3391694_p28_su12">
 طبعا الكلام ده من وجهة نظرى للواقع الى أحنا فيه 
</su>
<su id="bolt-arz-DF-210-186172-3391694_p28_su13">
 ويارب يعود الخير تانى ونعيش فى أمن وسلام
</su>
</post>
</multipost>
